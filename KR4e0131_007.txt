# -*- mode: mandoku-view; -*-
#+TITLE: 匏翁家藏集
#+DATE: 2015-09-11 16:49:23.789348
#+PROPERTY: ID KR4e0131
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0168-007匏翁家藏集-卷第七.
<pb:KR4e0131_SBCK_007-1a>¶
匏翁家藏集卷第七¶
　詩二十九首¶
　　　再至都下葺故廬¶
城東地僻稱吾曹匠石功成屋脚牢九市塵埃眞可避一天風¶
雨漫相撓不嫌巷隘妨肥馬却愛墻低過濁醪終老吳門敝廬¶
在叔孫必葺笑徒勞¶
　　　答潘時用和前韻有卜鄰之意¶
詞林無事本淸曹頗勝山虞掌獸牢半畞住來鄰可卜一朝謀¶
定客休撓過從須免投空刺稱賀先判出宿醪緫道詩人家具¶
少載書仍有借車勞¶
　　　送表弟吳子高南還¶
冒暑拏舟來衝寒上車去非關好逺游骨肉情深處¶
<pb:KR4e0131_SBCK_007-1b>¶
　　　寄洞庭施翁二首(故修撰槃之從父)¶
流泉匝屋老梅村憶接春風笑語温曾識醉翁山水意爲收尊¶
爼只開門¶
先朝翰撰是諸孫白髪淸門古道存送客過溪成乆立不扶藜¶
杖到黃昏¶
　　　送蔣元用知樂亭¶
雨後泥途㒒馬勞東馳急欲試牛刀早從郷里知民事不爲科¶
名重吏曹海㟁循行秋水盛淞江瞻望白雲高漢書毎愛桐鄕¶
&KR0003;史筆無能亦强操¶
　　　憎蠅¶
依然秋後轉多蠅信矣歐公作賦憎讒&KR0003;欲行曾止棘寓言猶¶
在却疑冰絞蠅取象緣交足揮麈妨眠罷曲肱一夕北窗寒氣¶
<pb:KR4e0131_SBCK_007-2a>¶
至營營知爾亦無能¶
　　　送顧郎中天錫調永州同知¶
西南山水富淸幽子厚文章記永州此地一行殊不惡何人三¶
黜獨無憂全家下瀬馮孤棹空槖迎寒典敝裘便道呉西親展¶
墓却非前度望松楸¶
　　　苦雨歎¶
朝雨風從西暮雨風從東東風西風朝復暮繞簷雨脚惟隨風¶
長街泥深困牛馬廣庭水漫歡兒童今年春熟巳無望秋禾復¶
偃溝塍中禾頭生耳應俗語哀哉歲計嗟成空朝班侍立日復¶
日日聞銀臺陳疏封四方水災什六七祈免二稅須年豐¶
聖君無爲抱淵沖一語悉屬司徒公司徒經制在國用爵賞所¶
費財當充江南被災巳十載田疇今與江湖通都城此雨有深¶
<pb:KR4e0131_SBCK_007-2b>¶
意天欲示人如發&KR0041;　詔書寛大行當下作詩欲賀耕田翁¶
　　　爲陸病逸題畫¶
一卧茅廬三月深岀門秋水散蹄涔亦知病裏多新語不肯從¶
人換槖金¶
　　　送馬庭簡赴福寧州判¶
胸中貯書十萬篇清詩妙&KR0472;皆堪傳平生知巳有我在當世㡬¶
人如子賢向來六館同周旋石城風月仍年年青袍徒歩赴銓¶
選白日旅舎窮殘編年餘五十得州佐差勝抱關幷乗田眉間¶
乃有毛義喜便道得過庭闈前上堂捧酒拜家慶紆朱曵玉何¶
須憐秋盡黃花開未全小春想見江南天臨平山中樂三月雪¶
晴好泛閩江船¶
　　　次韻題元新昌吕孝子德升詩&KR0472;後¶
<pb:KR4e0131_SBCK_007-3a>¶
百年純孝出儒門天意能令片&KR0083;存手蹟封題聯從子人家收¶
拾仗諸孫蛛絲煤尾呈奇物春雨秋霜感厚恩南望沃洲山下¶
路草堂風月冷琴尊¶
　　　壽徐耕學¶
鄧尉山中一布衣築堂住近釣魚磯扁舟綠水纔三尺小圃黃¶
花滿四圍公府招延開幙乆里人爭訟入城稀祝翁强徤長如¶
此老作田鄰願莫違¶
　　　壽義門鄭仕信母八十¶
白麐溪上舊旌門舉案何曾有婦言獨向一身完至行能令三¶
子荷慈恩長繩欲繋西飛日春酒來如初發源前去耄期纔兩¶
武含飴還待哺玄孫¶
　　　次李賔之用陶韻止詩¶
<pb:KR4e0131_SBCK_007-3b>¶
昔觀止詩詩意謂詩巳止㗳然吾喪吾翻在辯&KR0003;裏淵朙寧止¶
酒文術乃責子苦思得孟郊新聲有侯喜紛紛諸詩人一言予¶
可起何況數百言和荅各有理茲事已三年屈指丁及巳穰穰¶
亰邑間散落亦富矣秋水盛吕梁安能辨涯涘寥寥十二篇眼¶
中邈商祀¶
　　　臘八日　賜宴¶
詔遣長筵列鳳池人間節序九重知食傳内饔眞成例坐接同¶
官易得詩雪裏高寒瞻玉宇風前㣲動識朱旗十年左掖頻分¶
席深愧黃封酒滿巵¶
　　　與陳起東食臘飯¶
嵗暮相過恨少歡小筵臘飯擬春盤休開碧碗抄雲子旋把金¶
刀鏤雪團故里㡬人同雅集吾生今日本閒官天寒更爲呼尊¶
<pb:KR4e0131_SBCK_007-4a>¶
酒醉後猶能賦伐檀¶
　　　寄光福徐雪屋¶
吳下隱君徐雪屋乆緣山水伴漁樵孝廉有士還堪薦貧賤於¶
人眞可驕書卷夜當巖月展布袍寒傍渚風飄銅坑深處楊梅¶
熟尚憶題詩坐石橋¶
　　　庚子立春朝賀¶
金闕遥&KR0271;動樂聲殿前袍笏侍春卿歳星忽傍東方起曉日初¶
辭北陸行擬學宋臣題帖子待看唐室進儺名禮成再望天門¶
拜列坐均霑錫燕榮¶
　　　讀陳玉汝紀夢之作¶
憶年三十憂無兒&KR0083;上僊翁誰贈之沈卿自云手親寫儼然挾¶
彈張鬚眉悠悠十五流年内兒子三得仍三遺門懸弧矢雖暫¶
<pb:KR4e0131_SBCK_007-4b>¶
喜架挂襁褓翻深悲只今沈卿亦逝矣厚意虚辱令人疑翰林¶
吉士東吳産長身廣顙兼豐頥視予屈指五年少三兒玉立肩¶
參差尚憂娶婦孫未抱天生兩臂將安施沈卿有子尤善畫良¶
夜夢感僊圗披起來捉筆忙志喜一段奇事成新詩陳君陳君¶
眞好奇向人&KR0003;夢何其癡惟君有子昔無夢如我有畫今無兒¶
蘇家軾轍亦偶爾此例豈可攀而爲從來仁者&KR0003;有復敢以天¶
道&KR0072;無知君心不足隴還蜀我欲易滿堯之䕫朙年相與發一¶
笑我當弄璋君含飴¶
　　　辛丑元日次韻羅朙仲洗馬朝賀¶
紫垣兵衛法句陳立仗天階滿瑞麐律應宫縣分氣候光生庭¶
燎散星辰周詩所願無如夀堯德難名緫是仁玉殿三回叨侍¶
從衣冠深沐御牀春¶
<pb:KR4e0131_SBCK_007-5a>¶
　　　郊祀畢承天門迎駕¶
禮成郊祀屬新年盛事休誇古賦傳萬馬盡驅驚海瀉六龍徐¶
度識天旋日高衮服依黃&KR0207;風細韶音隔綵㫋只尺堯眉眞可¶
覩華夷拭目共爭先¶
　　　慶成宴歸招陳起東賞燈(正月十四夜)¶
公署齋居長曼曼三日盡將葷酒斷故人契濶令我思欲往從¶
之足如絆翻然騎馬何處歸御宴日高初飲散腹囊例許携其¶
餘猶有郊壇牲一段午窗坐睡晩始醒婦輩堪呼㒒能釁盤飱¶
巳具酒有無拍拍欲浮欣滿罐竹爐火暖酒慚温瓦鼎湯鳴肉¶
先爛作詩&KR0147;代折簡招及此孟春今始半客中無物相與娛一¶
盞華燈光燦燦煩君爲我搜詩膓佳節豈宜空對案酬和惟應¶
陳與周(玉汝/原巳)要見纍纍珠一貫怱怱歩屧不可遲他日來觀成¶
<pb:KR4e0131_SBCK_007-5b>¶
禘灌¶
　　　元宵獨坐¶
屋底燒燈俗强同蓮花照眼瓣能紅月光轉向中天好人意何¶
如昨夜濃(十四夜與起東玉汝原/巳觴詠至三皷始散)故里關心惟弟姪誰家拍手¶
有兒童春風又報城門柝起步空庭見斷鴻¶
　　　翰林宴集閣老以宣召去¶
白玉堂開酒未䦨忽傳中使下金鑾漢家事事歸臺閣猶幸三¶
公坐不安¶
　　　送孔憲副赴廣西¶
十年大夫官亦榮蕭然&KR0013;服仍儒生胸中自有萬人敵何勞擐¶
甲兼操兵嶺南群蠻昔猖獗干戈滿眼尸縱橫連民竄伏遍荒¶
野高州殘破餘空城是時君來作民牧仰天誓欲安&KR0058;氓身騎¶
<pb:KR4e0131_SBCK_007-6a>¶
羸馬從孱卒瘴嶺惡谿循數程群蠻望見遥相驚我來惟伏信¶
與誠片言開諭纔脫口馬前羅拜咸輸情腰懸木牌悉聽命手¶
斷藥矢誰違盟弱男寡婦免係累山谷日昬猶哭聲惟連惟高¶
我守令汝獞汝猺吾父兄軍中主帥驕心萌謂此已降皆可刑¶
獨將一身保萬口訖今軍旅休南征君於異&KR0011;且有德斯民眷¶
眷能相傾祝良張喬世重見人物信是吳中英外臺遷擢終借¶
㓂上國追隨爭識荆同鄕數聆情話好偏怪不肎誇功成邇來¶
用兵貴神速(時有威寧/海之襲)下僚旋踵登公&KR0056;以君累嵗出死力有¶
司豈合先知名迢迢桂管古所置領檄再作西南行投荒歷險¶
自無怨公道藉藉歸時評奇功&KR0147;爾錄一二碑文敢擬淮西平¶
　　　懷脩竹書隱¶
春寒漠漠雨&KR0538;&KR0538;假寐書牀午夢醒十載客居便巷陌一時鄕¶
<pb:KR4e0131_SBCK_007-6b>¶
思繞園亭繁花昭檻知堪賞亂石鈎衣憶所經恰有古苔三畞¶
綠都來脩竹萬竿靑當窗好鳥通人語挂&KR0035;危藤學字形日射¶
韭畦朝可剪香凝㯶室晝常扄鹿塲舊築猶存號鶴冡新封未¶
刻銘架上殘編歸擬讀移文不待北山靈¶
　　　題倪雲林畫(雲林晚歲斥賣田宅念其友張伯雨道士/貧而且老持其金悉&KR0140;之後黨禍起富室)¶
(多死徙雲林獨無事人始賞其/有見王光菴爲墓志特載其事)¶
黃金散與列僊儒江上扁舟逐釣徒爲語紛紛評畫者要知迂¶
叟不爲迂¶
匏翁家藏集卷第七¶
