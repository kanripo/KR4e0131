# -*- mode: mandoku-view -*-
#+TITLE: 家藏集
#+DATE: 2015-09-23 10:28:18
#+PROPERTY: JUAN 67


姊吳氏墓誌銘¶
吾姊嫁為周諤之妻者吾仲姊也年十九而嫁嫁十三
年而卒¶年止三十有二姓吳氏諱妙善世居長洲父某
母張氏吾姊生¶十歳時從女師授書習女事已不煩勤
<pb:KR4e0131_WYG_067-1b>
誨稍長親鍼黹刀尺經¶手即可觀性簡約静專處一室
未嘗輕越户限平居非荅述或¶終日無一語他或譁笑
已獨端然若弗聞者故家人皆嚴重之¶雖父母舅姑遇
之亦異他女婦雅不喜靡麗資於身者常不足¶而推諸
人者亦必以道也其處上下内外屬皆能順適其意而¶
尼媼之類則不欲與之接葢其為人如此其既得疾也
家君徃¶問焉答曰幸少差他日復問其答如初及疾甚
或曰前言者其<md:KR4e0131_SBCK_067-1b>¶紿父邪曰老人不堪憂死命也何必纍
<pb:KR4e0131_WYG_067-2a>
老人哉由是吾姊之卒¶家君痛惜之而不自知其哭之
慟也其生宣德庚戌閏十二月¶二十五日卒為天順壬
午三月某日卜地于吳縣太平鄉花園¶山之原乃以明
年癸未八月十六日葬焉生子一人曰遂甫六¶歳女三
人曰素亷許嫁朱存敬曰素雲五歳曰素靜生始五月¶
今吾弟宣抱養於家吾姊之疾歳當大比嘗語寛曰吾
得起而¶見汝應試乎孰謂其竟卒而不能如其言乎嗚
呼其可哀也夫¶其可哀也夫銘曰
<pb:KR4e0131_WYG_067-2b>
行之完也女婦之良命之虧也閨壼之傷報弗稱施孰
是主張¶吁嗟乎彼蒼¶
　　　周母蔣氏墓誌銘¶
周氏居江隂顧山之下其以山配氏稱江南乆矣葢自
伯源甫<md:KR4e0131_SBCK_067-2a>¶以力田造家生子宗苑至孫孟敬家益大田益
廣名稱益盛蔣¶氏則其配也孟敬為人襟抱濶達嘗一
日出粟六千石助縣官¶賑饑事上朝廷特賜璽書襃之
而旌其門曰孝義孟敬曰凡¶吾粟之出先大父遺我後
<pb:KR4e0131_WYG_067-3a>
人者也顧此恩寵我何敢居於是伯¶源甫下世矣遂復
得旌其墓曰義民仍耴旌門者題其堂以侈¶上賜且以
自勸故廬陵楊文貞公為之記其畧曰國朝旌庶¶人墓
自孟敬始葢紀實也時人以為榮然當孟敬出粟粟多
至¶弗勝載雖他人視之亦有悋惜意蔣氏居中方從臾
之不少沮¶一言故卒就孟敬美事用是蔣氏之名亦為
鄉黨知葢孟敬至¶此名稱愈益盛矣貴而矜名者率嫌
不與通邑人因得疵而訟¶之遂父子竝繫詔獄事有無
<pb:KR4e0131_WYG_067-3b>
卒莫能辨竟死戍其家三人獨其¶季子以㓜弱故幸不
及蔣氏日與孟敬側室俞抱持而啼一室<md:KR4e0131_SBCK_067-2b>¶孤寡相視纍
然也當是時周氏不絶如帶天順改元恩赦下¶其仲始
還自雲州戍蔣氏教之約用度謹交際復理田事迨季¶
亦漸長則延良師教之使業進士冀再光門閭數年間
卒植其¶孤復其家蔣氏力也然其二子亦孝知母之有
隠憂也朝夕相¶與娛之歳時稱壽列長筵集宗族于所
謂孝義堂兄弟二人衣¶斑觴醴起舞于前蔣氏亦為之
<pb:KR4e0131_WYG_067-4a>
破顔一笑云其生以永樂甲申¶五月二十七日卒以成
化甲午九月十六日壽七十一子男三¶振先卒者拱承
事郎掖邑庠生女四長適朱武亦先卒次適許¶池孫男
三祥熊祥驥祥鼎女二以丁酉歳正月某日葬于邑之¶
香山北麓合其夫之兆掖奉其兄之命持海虞衛君之
狀蹐予¶門再拜請銘蔣氏諱賢字淑賢出無錫湖塘亦
著姓父曰昻夫¶母曰郭氏銘曰<md:KR4e0131_SBCK_067-3a>¶維婦從人而人匪從昔同其盛有替則同家難既多遑
<pb:KR4e0131_WYG_067-4b>
恤我躬¶銜橛之驚幸途弗窮扶孤舉墜克昌其終白髪
種種門楣復崇¶問此何為維婦之功山穴窈然託體其
中龜筮恊吉子孫其逄¶
　　　胡母劉孺人墓誌銘¶
蘓郡儒學有賢師曰訓導胡君君有賢母曰劉氏年八
十有九¶以成化十二年正月七日終於家訃至訓導君
將去任卜其年¶某月某日葬其母於安成某鄉某山之
原持從兄黄州推官性¶之狀從以諸生朱文軰謁予乞
<pb:KR4e0131_WYG_067-5a>
銘予既弔君且謂君不得乆專¶教法造就學者更為諸
生弔既乃以禮辭銘不獲退則據其狀¶而書之劉氏世
為安成櫟岡人父曰志亨年十七歸同縣胡時¶憲甫初
入門已能持婦道甚習舅如庸翁性頗嚴峻難事事之¶
偏適其意及姑歐陽氏没奉後姑王氏旦夕曲意承順
有人所<md:KR4e0131_SBCK_067-3b>¶難及者人以故稱之居數年胡不幸多故訟興
疫作死亡相仍¶家之財物或有乘間盡匿之者當是時
劉氏適筦内政一置不¶問方脱簪珥鬻衣服以佐日費
<pb:KR4e0131_WYG_067-5b>
卒之相其夫復産業如前日人¶以是愈益稱之及時憲
既亡痛哭如不欲生諸女有欲為佛事¶資㝠福者則不
許曰吾知喪服葬祭之禮而已彼佛何為者其¶後仲子
以明經中鄉舉得教職數遣人迎養輒辭不徃曰吾為¶
未亡人獨享禄養非心所安也此予所謂賢母也劉氏
有男子¶二人曰常曰經女子七人一適姚氏六適劉氏
孫男二人曰振¶華曰振儀女五人曾孫男女各三人經
即訓導君其為人亷介¶善教人有吾鄉陳永之先生録
<pb:KR4e0131_WYG_067-6a>
其事此予所謂賢師也然其賢¶孰非出於其母者是宜
銘銘曰¶
經傳攸存閨門稱首柔正維妻聖善維母婉婉孺人德
則多有<md:KR4e0131_SBCK_067-4a>¶來嬪于胡年則甚後有酒有漿有箕有帚亦有
詩書教詔在口¶奉我舅姑事我夫子成我諸兒我心庶
矣家室和平産業完美¶歴變得常婦功乃爾九十其壽
既樂且康報施則然匪氣獨長¶安成之野魯國之防豈
效崇封刻此銘章
<pb:KR4e0131_WYG_067-6b>
　　　太宜人陳氏墓誌銘¶
吾友兵部職方郎中陸君有母曰太宜人陳氏蘓之崑
山人也¶職方有才操文學蔚然士林之望太宜人所以
安其禄養榮其¶封命者幾二十年乃成化甲辰十二月
甲子俄以疾卒享年七¶十有五太宜人少歸于陸與其
夫惟敬處甚宜而事其姑尤以¶孝稱姑有子㓜病尫羸
苦於鞠養太宜人為之乳哺以代其勞¶子多夜啼輒抱
負行室中徃徃至逹旦不寐竟長大之又以姑¶念其二
<pb:KR4e0131_WYG_067-7a>
女之病與無子也饋遺殷勤每先其意居常與家人㑹<md:KR4e0131_SBCK_067-4b>¶食有一美味必别儲之以奉其姑姑病親嘗湯藥當暑
侍之乆¶而不倦後數歳姑没衆爭取所遺物獨慿尸號
慟不顧以哭泣¶故目竟成疾盖其孝如此其處諸婦中
雅善含容若子孫有小¶過必責誚之不少貸也葢自惟
敬没所以成立其子孫者其力¶為多性儉朴不喜華靡
然特精於女事雖澣濯之麤者人莫能¶及凡其賢能已
嘗見於學士大夫之所紀載至是職方將以明¶年某月
<pb:KR4e0131_WYG_067-7b>
某日葬其母于太倉陳門塘之先塋手録其事衰服蹐¶
予門告曰願得墓銘太宜人早喪其父宗義頼母姚氏
鞠之而¶伯父宗訓更讀書秉禮故㓜則不失教多知古
人賢孝事實其¶所以施於家者葢有所受也以其子嘗
任稽勲主事初封太安¶人後進今封子男二人長容即
職方君次宏孫男四人曰儀伸¶偉傅女四人長適太倉
衛指揮使張漢次適柴震談章次許適<md:KR4e0131_SBCK_067-5a>¶武勲銘曰¶
維養之豐而封亦崇人曰有子不觀其躬何以觀之令
<pb:KR4e0131_WYG_067-8a>
妻賢母¶況也平生亦復孝婦鼎食閫居天與之壽子心
傷悲謂獨不乆¶嗟此刻詞維以慰之¶
　　　沈燾妻蔣氏墓誌銘¶
蔣氏名淑芳吳人蔣恒敬之長女也恒敬之先居宜興
號儒宦¶家後徙于吳至曰惟明始業賈以為生惟明生
恒敬娶陳氏初¶得女賢而且能其父甚愛之不忍嫁也
乃得燾為贅壻燾字良¶徳御醫以濳之孫方游郡學為
諸生才質偉然可望與其妻處¶甚宜之時其妻有一弟
<pb:KR4e0131_WYG_067-8b>
病乆所以視其起居既勞及其弟死未¶幾一妹俄繼之
重悲傷哭泣而病亦作遂不可救死之日成化¶十五年
十二月十七日也年二十六以明年三月己亥葬于沈<md:KR4e0131_SBCK_067-5b>¶氏某山之先塋予妻安人與其母兄弟也聞其死哀甚
適燾以¶書來請墓銘吾妻曰是女之為人有可書者乃
序曰蔣氏年數¶歳時已善鍼黹稍長益婉嫕事其父母
與待其父母之黨孝愛¶甚篤性不喜華靡凡服餙之美
者多斥去之頗好佛嘗念父母¶之恩欲報遂蔬食數年
<pb:KR4e0131_WYG_067-9a>
旦則焚香誦佛書以祈禱至撫其弟妹¶於飲食衣服之
外尤能以善言開之宛如女師然既與其夫處¶聞誦説
聖賢經傳輙了其大義始悟以佛氏為非更勸其夫益¶
勤學業燾感之讀書學宫每月朔望始一歸其家葢有
樂羊子¶之妻之風焉及病革囑其夫以數語皆非流俗
婦人所能及者¶燾悲其言而從之是果賢已銘曰¶
手足之情男子或弛於彼失之乃得之此眇然弱質不
出庭戺¶古不傷生我寧哭死有家于家父母所喜葬則
<pb:KR4e0131_WYG_067-9b>
從夫百歳以俟<md:KR4e0131_SBCK_067-6a>¶喜者以悲況乃夫子託此慰之且播厥
美¶
　　　故雲南左布政使袁公妻盛安人墓誌銘¶
故雲南左布政使華亭袁公有賢配曰安人盛氏南和
縣學教¶諭忠之女也初公娶于張賢而早卒求繼室難
之後得安人安¶人貌端嚴而性明惠持身肅然言動不
妄婣族皆為公賀公居¶官亷潔自禄俸外無一金之蓄
安人能以勤儉助之又能撫育¶張氏所遺諸子恩意甚
<pb:KR4e0131_WYG_067-10a>
至故公不知其妻之嘗没而諸子亦不¶知其母之嘗失
也公嘗僉廣西按察司事時以蠻獠不靖日督¶兵于外
亦惟安人之善治家因得盡心軍旅間卒成功名超遷¶
至按察使其後有雲南之擢則憂其父高年留安人侍
養于家¶其父亦樂焉不知其子之逺去也未幾公卒于
道柩至安人迎¶哭屢至頓絶而其父明年亦亡安人率
諸子治兩喪皆合乎禮<md:KR4e0131_SBCK_067-6b>¶觀者稱之葢又數年而安人以
病不起實成化丁未五月一日¶也享年六十有二有六
<pb:KR4e0131_WYG_067-10b>
男二女男曰偉曰儀曰僖曰倣曰佩曰¶億女長適縣令
陸翰次適張天恩自倣以下與張氏女安人出¶也孫男
若干人曰某某女若干人佩善書以鴻臚寺序班直文¶
華殿將迎養其母俄而訃至他日欲歸治喪乃持中書
舍人倪¶君之狀來請墓銘曰佩不及事吾母於生時而
為此送死之具¶何如其悲也予憐而許諾安人葬以卒
之年某月某日墓在華¶亭某鄉合布政公兆其稱安人
者以公初任刑部主事所受封¶也銘曰
<pb:KR4e0131_WYG_067-11a>
以順為正徳之良順而克相家必昌咄彼哲婦反其常
呶呶長¶舌何可當有賢安人名允臧夫子陳力孰所襄
被以命服終煌¶煌獨不逮養子所傷何以慰之此銘章<md:KR4e0131_SBCK_067-7a>¶　　　青澗縣主墓誌銘¶
縣主既没其子銘自平涼馳告于朝上若中宫聞之¶皆
遣内臣賜祭于其第仍勅有司營𦵏如制於是銘復念¶
曰吾母甚賢今且葬墓宜得銘乃來請于予予辭之其
請不已¶則起而言曰吾母實太祖高皇帝之曾孫韓憲
<pb:KR4e0131_WYG_067-11b>
王之孫¶而襄陵莊穆王之長女母妃曰鍾氏而吾母則
夫人馮氏出¶也以正統間賜封號曰青澗縣主吾母㓜
則以孝稱祖母妃¶季氏得疾甚危嘗籲天刲股作糜以
進竟愈之已而馮夫人疾¶作愈之如前日事聞諸朝特
賜璽書奬諭有宗室之光之¶語盖吾母雖生長富貴無
驕侈態凡閫以内事能以身任其勞¶暇則閲女史以自
鑒而已與吾父儀賓府君處尤能順適其意¶吾父甚宜
之凡餘四十年相敬如一日至待諸子不以親疎間<md:KR4e0131_SBCK_067-7b>¶其
<pb:KR4e0131_WYG_067-12a>
恩意葢言其母之賢如此是固宜銘也縣主没以成化
十八¶年四月十二日享年五十有五後八月儀賓公繼
没乃以又明¶年甲辰十一月壬寅日合葬于平涼縣由
延里之原縣主有子¶即銘以軍功授官服其三子鉞錡
銓女三長適平涼衛千户張¶英餘未行孫男二曰澄郡
庠生曰瀾女四人銘曰¶
麟趾之化及于宗族維孝斯安維敬斯睦維此克舉可
考其餘¶子孫百世䕶此幽墟
<pb:KR4e0131_WYG_067-12b>
　　　毛母何氏墓誌銘¶
鄉貢進士毛珵以成化十七年十月十七日喪其母何
氏明年¶四月二十九日將葬于吳山之原以書屬其友
周原已為狀請¶予銘徃予聞珵葬其父得治壙法以是
送其親死如禮所謂附¶於棺者無悔足矣何取於銘原
已則道珵之意甚懇若不可已<md:KR4e0131_SBCK_067-8a>¶者乃視其狀得其母數
事盖謂其勤曰珵之父叔行甫初贅于¶俞及婦死而歸
故産已廢時何氏入門為繼室圖所以養生者¶悉脱簪
<pb:KR4e0131_WYG_067-13a>
珥貿絲晝夜治為縫縷鬻之衣食竟足謂其孝敬曰姑¶
范年髙諸子已分爨遂迎養之何氏謀于叔行曰吾家
幸麤立¶獨不能具盂飯專為老人奉忍使之僕僕徃來
乎姑安焉則益¶致甘㫖不缺謂其和且慈曰何氏既能
養有嫉之者至出詬詈¶語遂曲為卑下以悦其意卒相
驩然叔行有前妻之子玉嘗出¶于外及叔行没立召歸
主喪更日以善言導之大率言其為人¶如此可謂賢矣
何氏之先無錫人父復初為長洲陳氏贅壻始¶家于蘓
<pb:KR4e0131_WYG_067-13b>
毛世為蘓人其先皆不仕至珵以明經取科第家益振¶
然凡珵所以從師向學者多其母之教其又賢矣何氏
卒時年¶六十有二男子三人長即玉次珵次瓚女子一
人適沈椿女孫<md:KR4e0131_SBCK_067-8b>¶五人銘曰¶
葬而望望庶有壽母何以壽之其藏不朽吳山嶔崟墓
木森森¶有待寵光孝子之心¶
　　　林孺人墓誌銘¶
翰林編修李君與予為同官且有同年之契也數為予
<pb:KR4e0131_WYG_067-14a>
言吾母¶老吾居京師乆吾所為不即歸者冀得科第有
官秩以慰之也¶今幸得而有之又例不即歸然歴三年
封典當下歸亦可以榮¶之也吾寧待焉居無何君之弟
仁貴以母亡書來告君啓封哭¶失聲明日予徃弔之又
哭失聲曰吾不忍言吾情事也既而起¶拜曰吾母無恙
時諸凡葬具竊忍預圖惟是葬宜得銘敢以累¶子予視
誼不可辭則應曰諾他日君自為狀授予曰吾母林氏¶
莆田人也林出唐九牧葦公之後葦公之弟藴以忠見
<pb:KR4e0131_WYG_067-14b>
稱而從<md:KR4e0131_SBCK_067-9a>¶子攢以孝致瑞閩中謂忠孝林家曾祖棄㳺洋
訓導祖應龍太¶學生父琚隠居不仕母宋氏吾母天性
賢明知書解事平居嚴¶重不茍言笑蚤歸于先訓導府
君柔順有禮成内助功歸未幾¶遭舅孟芳先生喪家適
中衰能盡斥簪珥以營葬具而大姑鄭¶氏年髙左右承
顔俾忘喪子之憂先府君後領鄉薦分教雷州¶于時姑
宋氏年亦高遂請畱養姑迫之行乃行雷在萬里外有¶
所得歳時遺致殷勤不以逺廢其孝類如此及先府君
<pb:KR4e0131_WYG_067-15a>
以母憂¶起復改除寧縣未行而卒還葬蕭然貧家也吾
母數抆淚嚴戒¶諸孤曰貧吾安之乆矣奚足憂憂汝輩
之墜家世耳嗚呼不肖¶所以有今日者其孰使之已矣
不可得而報矣卒以成化十年¶四月乙丑享年七十有
四子二人即仁傑仁貴孫男一人曰某¶女四人卜是年
某月某日葬邑太平山之原合先府君兆葢狀<md:KR4e0131_SBCK_067-9b>¶云然銘
曰¶
閩中氏族林居多維孺人出忠孝家唐諸王孫譜不磨
<pb:KR4e0131_WYG_067-15b>
早年委¶禽仍伐柯有姑孝敬家乃和有夫柔順禮匪頗
有丈夫子豋髙¶科以嚴為慈日撫摩誨言在耳去則俄
榮封未下如哀何千秋¶同穴山之阿子孫蟄蟄墳峩峩¶
　　　朱孺人墓誌銘¶
朱故淮南名家也後徙于蘓遂為吳縣人有曰福賢者
生孺人¶笄年歸于故陳府君仲禮氏陳亦吳之名家也
族大而産厚孺¶人入門能處其上下而未嘗營私卒能
使府君兄弟老而歡然¶府君家濱大河嘗天雨雪見挽
<pb:KR4e0131_WYG_067-16a>
官舟者凍餓不能前輒作糜盎¶中徧食其人鄰有客死
者人莫之視為具棺歛之而歸其喪事¶多此類府君既
没生子綸好義益甚綽有父風寛嘗誌其墓所<md:KR4e0131_SBCK_067-10a>¶謂活産
婦水濱者也仍世積徳吳下稱之然里之人則曰陳氏¶
父子之為義孺人與有力者孺人為人仁恕恭勤和其
親戚惠¶其婢僕至如烹調縫紉之事皆可為女婦師然
此不必論獨所¶以贊其夫導其子者心則厚矣宜若得
厚報數年前一月夭其¶孫男女七人明年而府君没又
<pb:KR4e0131_WYG_067-16b>
四年而亡其長子又四年而仲¶子死焉孺人連哭數喪
悲痛無聊又四年是為成化十年二月¶十五日亦卒於
疾矣年七十有二子男二長即綸娶葉氏仲曰¶紀娶江
氏女三長適吳恭次適蔣禮次適翰林修撰吳寛孫男¶
二曰&KR0034;曰瑬女六適袁綸沈綱唐鼎湯璋其二尚㓜以
十二年¶三月十七日葬于吳縣至徳鄉金山之原袝其
夫之兆夫孺人¶之徳禮肅仁裕類苖夫人惜無婿如韓
退之者銘其墓而傳之¶銘曰<md:KR4e0131_SBCK_067-10b>¶
<pb:KR4e0131_WYG_067-17a>
陳氏之徳世繼其厚有贊有導有賢婦母孰惠其廸而
逢其咎¶孰種之勤而穫則否潭潭高堂㷀㷀白首償徳
幾何其殆中壽¶諸女弱孫爰及孀婦哭號于野扶送其
柩壺彛既全天道莫究¶我尚有待逺在其後¶
　
　
　
　
<pb:KR4e0131_WYG_067-17b>
　
　
　
　
　
　
　
　家藏集巻六十七¶
<md:KR4e0131_SBCK_068-1a>¶
<pb:KR4e0131_WYG_068-1a>
欽定四庫全書
　家藏集巻六十八¶
　　　　　　　　　　　　　明　吳寛　撰
　　墓誌銘一十首　　
