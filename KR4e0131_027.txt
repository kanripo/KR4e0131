# -*- mode: mandoku-view -*-
#+TITLE: 家藏集
#+DATE: 2015-09-23 10:28:14
#+PROPERTY: JUAN 27


二十七¶
　　　　　　　　　　　　明　吳寛　撰
　　詩六十六首¶
　　　春山圖¶
平野春雨過危峰殊秀發玉女洗頭罷端如盤髩髪髙
人攜笻¶行似畏溪橋滑結伴是何時松林閒採蕨¶
　　　送戴員外出守桂林
<pb:KR4e0131_WYG_027-1b>
子有長才早致身仕途隨處是通津六千里外桂林郡
十五年¶前杏苑人出守要知従古重作官何幸與民親
昌黎亦羨登僊¶去詩裏驂鸞句尚新¶
　　　送張光禄時達還南京¶
早入工曹績用成徊翔又作北都行長才未展猶閒地
畱務能¶分已列卿言論髙来通世故須眉蒼盡好風情
傍人莫怪南歸<md:KR4e0131_SBCK_027-1b>¶速春色遥追到石城¶
　　　賀成國夫人胡氏七十
<pb:KR4e0131_WYG_027-2a>
畫㦸門深翠幙重北堂春酒色初濃江南秀出名臣裔
天上榮¶加大國封僊籙載頒人跨鶴海圖親獻客乗龍
百年將種能供¶養髙廪長盈禄萬鍾¶
　　　盆中桃花一本而緋碧二色¶
小圃喜多春色繁花一併斑斑紅霞映水將落白雪當
牆可攀¶坐亂老人髩髪行驚醉客容顔二喬臺上連臂
不數唐家玉環¶
　　　送王汝英南歸
<pb:KR4e0131_WYG_027-2b>
尺疏陳情入舜宫御批真喜徹重瞳銀臺異寵曾加秩
金匱¶竒才屢奏功家食固知千指衆友懐皆説一心同
銅官山色渾¶如舊晝錦煌煌在目中<md:KR4e0131_SBCK_027-2a>¶　　　送邵國賢¶
簿書錢榖歎徒勞提學俄聞出户曹都下文名如子少
江西學¶政是誰髙璽書耀日懸霄漢驛舫乘風壓雪濤
自古賔興先六¶行不將小技望賢豪¶
　　　送白太傅致仕
<pb:KR4e0131_WYG_027-3a>
玉敕新承墨未乾都門行色萬人看法曹屢奏三年績
恩㫖¶重加一品官勝地扁舟行樂健故人尊酒過従歡
不須更入香¶山去自有西園八節灘¶
　　　送冡宰屠公致仕¶
皇朝出入著勤勞未老頭顱有二毛遷秩兼聞離憲府
收功仍¶喜在銓曹天章笑捧新頒敕晝錦榮披舊賜袍
更向人間誇至¶樂登堂日日獻春醪<md:KR4e0131_SBCK_027-2b>¶　　　園中行讀白集
<pb:KR4e0131_WYG_027-3b>
北齋坐後又西軒挾冊休將比兔園每託心情常託物
已忘官¶職未忘言吳中故郡荒烟積洛下幽居宿草蕃
老至一編空在¶手燕山畱滯媿髙騫¶
　　　新月¶
新月如少女静娟凝晚粧亭亭朱樓上隠隠銀漢旁桂
樹未全¶長玉兔在何方自然多思致何必滿容光黄昏
延我坐檐下施¶胡牀遂爾成良㑹清風復吹裳願言常
不負莫學參與商
<pb:KR4e0131_WYG_027-4a>
　　　園中夜歩¶
曳履孤亭側披襟小徑前藤垂風獨細樹隠月難圓散
秩朝非¶懶閒居病易痊老年無著作只擬録歸田¶
　　　同年㑹予以病不赴簡席間諸公<md:KR4e0131_SBCK_027-3a>¶新秋良㑹禁城西獨坐公堂未得躋三客預期非不速
十人堪¶歎亦難齊情親只託詩筒送體弱誰將藥裹齎
向晩凉生還坐¶想不知若箇醉如泥¶
　　　送工部徐尚書以病乞歸加太子太保致仕
<pb:KR4e0131_WYG_027-4b>
中外勤勞四十年平生晚節更能全身登八座官殊重
名列三¶公位獨専敕捧龍章天日近衣裁麟角海雲鮮
肩輿日日何¶妨出故里看山有宿縁¶
　　　送禮部徐尚書加太子太保致仕¶
玉帶横腰喜氣新賜歸争看越精神史官早授為前輩¶
聖主疇咨念老臣暘谷卜居真有地南宫增秩更何人
亦知¶恩重難忘報夜夜山中禮北辰¶
　　　送倫修撰文序父南還<md:KR4e0131_SBCK_027-3b>¶
<pb:KR4e0131_WYG_027-5a>
萬里南来繫一舟綵衣春酒動離愁魁山黎水雖堪住
赤縣神¶州也合㳺晩市緇塵仍觸暑月林清影忽驚秋
朝家恩典三年¶事闕下親承願少畱¶
　　　為毛憲清題花竹圖(憲清有祖百/嵗生於二月)¶
繁花匝地凝春色脩竹凌空傲嵗寒共向生辰呈秀麗
偏于晩¶節報平安中朝有待賢孫至東海須將大老看
白髪烏紗添入¶畫漢家恩詔定加官¶
　　　送李世賢赴南京禮部侍郎
<pb:KR4e0131_WYG_027-5b>
史局文塲滯此身髙才初喜試經綸東朝侍従踰三載
南省¶追陪只二人雲起望家虞阜曉花開退食秣陵春
都門醉别遥¶揮袂且脱京華眯目塵¶
　　　題沈良徳送行圖<md:KR4e0131_SBCK_027-4a>¶不用髙歌陟岵篇賜歸真慰母心懸翟冠自送雙笄總
綵服重¶裁兩袖翩九世醫名多積徳一門科第總稱賢
吳中秋到慈闈¶啓盡説宜將盛事傳¶
　　　翰林送李世賢
<pb:KR4e0131_WYG_027-6a>
都門無計可畱公况是秋来有便風尚憶陸機㳺洛下
莫疑張¶翰向江東詞林前輩晨星少鄉社無人海月空
定有天書還召¶入暫将畱務託南宫¶
　　　九日風雨二首¶
滿城風雨重陽日何處重登戲馬臺丹闕入朝衣盡濕
玉堂置¶酒席難陪(是日翰/林設晏)牆邉赤棗憐俱落籬下黄花
恨未開安得吴¶門蓑笠叟芙蓉江上送魚来¶
滿城風雨重陽日平地江湖大漲時木偶自漂應去逺
<pb:KR4e0131_WYG_027-6b>
麯生不<md:KR4e0131_SBCK_027-4b>¶召故来遲人間紀事兼詩話座上傳神滿髩絲
何物報晴真可¶喜喳喳鳴鵲在槐枝¶
　　　早寢¶
老去貪眠負月華不知夜景到秋嘉疎篁倚石還揺影
叢桂遮¶堂定著花吟就挑燈當别館夢回搗練是鄰家
如何七十年將¶近猶踏朝門聽鼓撾¶
　　　謝葉惟立送菊¶
園門嵗晩只常闗忽送幽花滿目斑天意故教秋色好
<pb:KR4e0131_WYG_027-7a>
世情不¶使物華閒臨風酹酒憐人老傍徑編籬恨地慳
賴有疎篁為伴¶侣平生髙節總難攀¶
　　　送陳徳修擢南京右都御史¶
百年京鎬設南臺門對鍾山紫翠堆畱務逺分承寵命
舊章重<md:KR4e0131_SBCK_027-5a>¶整見髙才豸冠戴向風前正鷁舫行従水際開
便道過家誰不¶羨鄉人爭㸔錦衣回¶
　　　送何道士授都紀還鎮江次沈石田韻¶
鶴馭雲中来北固霞裾塵外别東華名題金闕分僊袂
<pb:KR4e0131_WYG_027-7b>
蹟寄丹¶山離俗家鴻寳記長當吏牘𤣥都觀古即公衙
天寒歸路清如¶許滕六前驅撒玉砂¶
　　　藤梢¶
藤梢繞籬落黄葉照清池屬當秋氣盡欲落已先萎寒
風既披¶拂微雪復㸃之坐見憔悴色不復如前時感之
重歎息人老良¶可悲¶
　　　雪後入朝¶
天門晴雪映朝冠歩澁頻扶白玉䦨為語後人須把滑
<pb:KR4e0131_WYG_027-8a>
正憂髙<md:KR4e0131_SBCK_027-5b>¶處不勝寒飢烏隔苑應餐盡馴象當庭又踏殘
莫向都人誇瑞¶兆近郊或恐有袁安¶
　　　次韻韓貫道送濟之以冬至謁陵¶
公事驅人更莫辭亦知不是翰林時同行尚憶匆匆去
暫别猶¶勞耿耿思百里向前瞻漢廟五陵依舊入唐詩
年来喜識荆南¶面相送惟應少酒巵¶
　　　謝濟之送橘次舊韻二首¶
味甘不用兩眉攅種得成林合棄官食後不將皮核棄
<pb:KR4e0131_WYG_027-8b>
扶衰¶(闕/)　　僊丹¶
嘉恵恭承又滿盤牛車雪滑到應難糖囊莫道名非稱
入齒氷¶漿信不酸¶
　　　又次韻謝送銀杏<md:KR4e0131_SBCK_027-6a>¶緑葉叢叢鴨脚攢霜前摘取屬園官無花結實猶堪食
羞殺花¶王是牡丹¶
王子纍纍走大盤老人手種食應難閩南橄欖形雖似
待得回¶甘已受酸
<pb:KR4e0131_WYG_027-9a>
　　　楊應寧攜畫冊過園居相示已而雪作¶
園居寂寞掩柴扉詩客従容出禁圍遥聽鶴聲初出迓
頻瞻馬¶首莫言歸臨窻看畫忘呼酒據地圍爐試解衣
寒氣逼人將日¶暮不知林下雪花飛¶
　　　聖駕郊壇看牲次玉汝韻¶
天寒迎駕作郊行道院呼僮洗玉觥石鼎不逢狂道士
銅爐還¶餉老門生投来濡肉羓無彘雜以枯魚鮝似鯖
須是石湖風雪¶夜篷窻吹火叙同盟<md:KR4e0131_SBCK_027-6b>¶
<pb:KR4e0131_WYG_027-9b>
　　　生日¶
人皆遇除夕我復臨生朝舉頭望七十前去三載遥信
哉百年¶内行歩為下橋早衰視茫茫面髪且蕭蕭安能
如松栢嵗寒還¶後凋衰頽固老態加以病相撓但勝陌
上花易逐風沙飄所愧¶軄業曠難免素餐嘲清秩徒兼
授黄金自横腰盤南開别業舊¶約負漁樵更念丘壠隔
悲愴尤無聊孤燈對卧榻轉展至中宵¶
　　　談命
<pb:KR4e0131_WYG_027-10a>
有客能談命言予運正通運通亦何事爵位當日崇客
言與吾¶意所見頗不同凡今登仕者命服華其躬人徒
見其美¶(闕/)　　　　入朝恒惴惴臨事惟忡忡官秩久
益進職業愈難供王法¶或幸免清議安能容一朝奉身
退憂患頓若空趨朝謝車馬睡¶足日頭紅田園日以渉
山水任所窮出門無禁制開口無災凶<md:KR4e0131_SBCK_027-7a>¶樂哉難具述林
下始収功吾生果有命歸去在吳中¶
　　　正月十三夜與鄉友㑹飲
<pb:KR4e0131_WYG_027-10b>
繞簷星月帶明河佳節相逢肻易過合郡幾人常減少
流年如¶我獨加多畫屏重展銷銀蠟春酒爭持蕩碧波
正是金吾初弛¶禁下堂休問夜如何¶
　　　十五夜赴西涯飲¶
浙燈光起透藤絲偏與西堂雪月宜故事上元初放假
新年三¶日預為期老人正爾思吳俗童子何堪唱楚詞
醉後再傾紅票¶酒情深渾忘出門遲¶
　　　次韻李諭徳生子志喜
<pb:KR4e0131_WYG_027-11a>
紫禁朝回歩雪中傳聞吉語信非空懸弧在戸彎如月
挂綵當¶筵爛若虹上日邀賓須嵗滿中年為父豈途窮
(李年五/十四)如何識<md:KR4e0131_SBCK_027-7b>¶此真堪喜我憶平生事頗同¶
　　　為錢副郎世恩題桂兔圖¶
懸崖碧樹爭倒垂金釵亂挿還參差古香能受秋風吹
亦復有¶藤縷絡之洞門一似逢僊姬身纒寳瓔墜朱緌
其下何物趺坐¶危赤睛玉毫光陸離長耳聳起分兩岐
視而孕焉䨲是兒惟上¶有物揚清暉團團氷鏡一尺圍
<pb:KR4e0131_WYG_027-11b>
人名為月非此誰月中桂滿兔¶且肥信哉有影乃在斯
歴觀畫記従新施收藏莫盛宣和時髙¶格雅淡今何稀
黄筌趙昌曷不師素面朝天誇虢姨市娼塗抹¶衆所嗤
驀然展觀亦甚竒翩翩五色斑斕衣¶
　　　傅水部索題石田玉洞桃花圖寄壽乃兄宗伯¶
傳説騎箕上天去傅巖于今在何處翠倚西江千仞髙
玉笥山¶前子孫住一溪流水潄雲根萬樹桃花遮洞門
胡麻飯逐落紅<md:KR4e0131_SBCK_027-8a>¶亂宛然此地武陵村主人自是青雲器
<pb:KR4e0131_WYG_027-12a>
去作玉皇香案吏不須¶手拍洪崖肩水部郎官是難弟
勞書寄語中山人少遲歸来三¶百春妙手誰能移夀域
分明只在人間世¶
　　　盆中紅梅二首¶
盎裏孤根強屈蟠低枝老硬欲凌寒不隨桃杏供人目
顔色生¶来自渥丹¶
坐見荒園二月過莫瞻春色在喬柯分明一段江南景
日暮頻¶將老眼摩
<pb:KR4e0131_WYG_027-12b>
　　　送汪太守致仕¶
吳學猶傳舊教條南来别駕路何遥上章忽入新(闕/)報
增秩仍¶為大府僚老去烏紗常在首閒来金帶已横腰
人生止足誰知¶得鄉里髙名豈自邀<md:KR4e0131_SBCK_027-8b>¶　　　送楊太卿應寧赴南京¶
太卿樓船向何處直到石頭城下住江上人迎訪故廬
堂前我¶憶瞻嘉樹南人只愛江南行江南樂多無宦情
何如去家只百¶里黄金横帶為清卿老我平生忝知已
<pb:KR4e0131_WYG_027-13a>
不得相従附船尾客居¶初沾燕子泥官河忽漲桃花水
金陵本是帝王州髙臺依舊鳯¶凰㳺知君到日好詩興
佳句従今無李侯¶
　　　齒痛¶
日者齒病作病起吾莫知知之亦甚易年老理固宜憶
當七八¶歳正值毁齒時齒落乃復生如草薙即滋今勢
且欲落既落生¶無期又如枯樹然安能發新枝落亦不
自愛獨何以痛為使彼¶無所痛盡落奚足悲夫豈若韓
<pb:KR4e0131_WYG_027-13b>
子計歳以數之何况舌自存而¶復食無虧吟聲雖函胡
尚可和吹箎食物雖齟齬尚不廢含飴<md:KR4e0131_SBCK_027-9a>¶但使痛除去此
外不求醫¶
　　　輓毛伏漾¶
早持一劒䇿竒勲忠勇平生亦罕聞象應星辰通上將
氣驅貔¶虎冠三軍捐軀報國懐方略進爵酬勞著誥文
當宁只今勞¶北顧誰令頗牧起丘墳¶
　　　送史引之知隨州
<pb:KR4e0131_WYG_027-14a>
儒者之餘事纉言以為文古人嘗有言文章能潤身君
昔在閭¶里誦習殊精勤浮俗志莫奪翩然曳儒紳稍長
取鄉貢謙抑愈¶恂恂蹉跎二十年賢名只如新昨欲就
常選懶看曲江春同輩¶争勸留顔色自欣欣入仕非一
路期以澤吾民我志乃在此科¶甲真淺論銓試出緒餘
冀馬竟空羣楚邦非險逺民風更清淳¶宋賢讀書處遺
蹟想應存此地初為守平生志方伸三年成美<md:KR4e0131_SBCK_027-9b>¶政吾老
猶當聞
<pb:KR4e0131_WYG_027-14b>
　　　送馬學士良佐還南京¶
院事清閒不下堂手披竹簡置銅章虞廷初考為三載
馬氏重¶聞有五常官到鎬京諳典故地通岷水接家鄉
南風又引扁舟¶去一振塵衣上鳯岡¶
　　　送宋郎中出守廣信¶
水部才名滿數車向来相識自京華雲間接壤為鄰郡
江右分¶符得過家旌斾微沾秋野雪桅檣髙入晩汀霞
親民長䇿今須¶展故里誰將晝錦誇
<pb:KR4e0131_WYG_027-15a>
　　　園居二首¶
朝回當暑葛衣輕影過清池浴鳥驚種得玉延纔出土
客来何¶物可為羮<md:KR4e0131_SBCK_027-10a>¶静處誰兼吏隠名名兼况有老儒生却憐一畝幽棲地
百里吳¶山不㑹行¶
　　　追和朱樂圃先生蘇學十題¶
　　　　泮池¶
半形循學舍一水轉松林盛矣来多士依然廣徳心跨
<pb:KR4e0131_WYG_027-15b>
橋方覺¶闊垂釣不知深此地名龍腦揚波願作霖¶
　　　　玲瓏石¶
竒特非常品来従建學前久為錢氏物中有洞庭天輕
比濱浮¶磬温須玉出煙菱溪何足記想見狀頑然¶
　　　　百榦黄楊¶
嚴凝霜雪後蕃衍弟兄同帖莫題青李刀難㫁寸葱厄
多逢嵗¶閏材短謝良工桃李紛如許終看立下風<md:KR4e0131_SBCK_027-10b>¶　　　　公堂槐
<pb:KR4e0131_WYG_027-16a>
宻葉連街上孤根寄學中名揚蘇子記隂覆魯侯宫既
久今何¶在惟喬自不同曾沾時雨化多幸遇朱公¶
　　　　辛夷¶(一名/木筆)
莊周稱散木形狀獨離竒名在誰多識花開每及時鳥
窺無可¶食䖝蝕也須醫作筆應全誤紛紛落研池¶
　　　　石楠¶
泮水根常溉臨池路不遥顧瞻依曲檻愛䕶障輕綃别
種為交¶讓(香楠為/交讓木)終年亦後凋有材非㸑用斤斧免山
<pb:KR4e0131_WYG_027-16b>
樵¶
　　　　多榦栢¶
新甫傳遺種吳門見後昆碧霄多直榦黄壤本同根霜
雪持髙¶節莓苔接古痕三年非榿木十畝自隂繁<md:KR4e0131_SBCK_027-11a>¶　　　　竝秀檜¶
講堂前竝立霜雪傲𤣥㝠此樹今猶在常年不改青雨
来添秀¶色風動散微馨科第能相繼題名下有亭¶
　　　　新杉
<pb:KR4e0131_WYG_027-17a>
生為松栢類不逐嵗寒凋弱質蒙春雨髙情薄紫霄諸
生沾賸¶馥巧匠待長條此日材當大初栽自宋朝¶
　　　　泮山¶
少小㳺歌地升堂步未窮移山元費力覆簣竟成功狭
徑埋芳¶草孤亭納暑風登髙誇壯麗興學念文翁¶
　蘇自宋有學景祐初范文正公来典鄉郡延安定胡
　先生為¶師繼之者為樂圃朱先生公既名臣二先生
　又良師皆一時¶人才造就遂盛于天下學故吳越錢
<pb:KR4e0131_WYG_027-17b>
　氏南園也規制宏壯逺<md:KR4e0131_SBCK_027-11b>¶去市井山水之勝嘉樹竒石
　錯植其間宛然林壑也舊有十¶題曰泮池玲瓏石百
　榦黄楊公堂槐辛夷石楠龍頭檜蘸水¶檜鼎足松雙
　桐至樂圃掌教時已亡其四先生乃益以多榦¶栢竝
　秀檜新杉泮山而十題復完今去當時已數百年獨
　泮¶池泮山尚在而講堂前二檜疑即竝秀若竒石固
　有不知其¶孰為玲瓏也寛為童子入學固不知十題
　之名獨見國朝¶士大夫詠學中諸景詩石刻然皆非
<pb:KR4e0131_WYG_027-18a>
　十題之舊矣比寛自在¶都再入翰林専掌誥敕暇日
　得閲秘書而樂圃集在焉見¶十題之作而先生自叙
　其前尤詳乃悉次其韻一過夫今之¶學遭賢郡守屢
　加興修規制益勝然所謂諸景又亡其三四¶矣况數
　百年以前者乎故既和其詩復序其事庶其物雖亡¶
　而其名猶存後世亦有考焉爾辛酉五月既望序<md:KR4e0131_SBCK_027-12a>¶　　　為崔太卿題史都憲墨竹¶
容臺有地堪種竹北土髙寒數根足未許長竿可釣魚
<pb:KR4e0131_WYG_027-18b>
況云美¶筍能熝肉太卿好竹如好僊夜夢時時㳺渭川
醉来忽見竹滿¶壁墨痕濕處何蒼然彷彿庭前秋月白
影落旁枝猶百尺化龍¶只恐起清波棲鳳却疑依巨石
人間酷暑何時徂對此翛然暑¶氣無伊誰能事冩此圖
人云中臺史大夫¶
　　　為錢僉憲題二士圖¶
二翁吾不知為誰晩来共坐崖石危一翁攘臂方談詩
一翁抱¶膝如有思平湖萬頃渺風漪隔岸蒼山脚下垂
<pb:KR4e0131_WYG_027-19a>
巖姿樹色望忽¶㫁正是白雲初起時吳中山水正如此
震澤洞庭天下竒更教¶此地看明月萬鍾千駟將何為
我欲徒步往従之只恐二翁嫌¶我是俗客塵衣不使汙
崖石<md:KR4e0131_SBCK_027-12b>¶　　　題石田畫巻寄沈時陽¶
松林晝静人獨行隔林似聴吾伊聲春山滿眼發蒼潤
知是曉¶来初雨晴南望荆溪溪上路路繞長松千萬樹
太湖蕩漾映髙¶門此是荆溪長往處何人能棄冠裳歸
<pb:KR4e0131_WYG_027-19b>
只向松隂覔詩句便欲¶従之未有期清夢時時此中去
石田髙士卧東林故冩長圖慰¶我心封題却附湖船上
只恐雲深無處尋¶
　
　
　
　
　家藏集巻二十七¶
<md:KR4e0131_SBCK_028-1a>¶
<pb:KR4e0131_WYG_028-1a>
欽定四庫全書
　家藏集巻
