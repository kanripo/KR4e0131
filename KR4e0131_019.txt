# -*- mode: mandoku-view; -*-
#+TITLE: 匏翁家藏集
#+DATE: 2015-09-11 16:49:24.294564
#+PROPERTY: ID KR4e0131
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB04n0168-019匏翁家藏集-卷第十九.
<pb:KR4e0131_SBCK_019-1a>¶
匏翁家藏集卷第十九¶
　詩六十三首¶
　　　壬子春享詹事府齋宿¶
公署沉沉息此身齋居常感歲華新靑松植立&KR0031;童子烏鳥喧¶
呼萬市人金屋漸浮周&KR0080;日玉河能隔洛街塵曉來袍笏趍蹌¶
地擬候鍾聲出&KR0181;宸¶
　　　郊壇陪祀次仲山韻¶
萬隊旌旗繞竹宮百官環珮歩來同碧臺爛若中霄月&KR0181;殿泠¶
然半夜風庭燎晶熒光倐起洞門幽逈路濳通乗雲陟降神如¶
在共識天心鑒　聖&KR0168;¶
　　　又次濟之韻¶
庭燎光中序立齊夜寒月到竹宮西星辰近與天堦接煙霧都¶
<pb:KR4e0131_SBCK_019-1b>¶
將海市迷韶樂九成來鳯鳥僊橋千丈臥虹蜺駿奔不省今何¶
處但覺人寰景象低¶
　　　慶成宴次仲山韻¶
日高黃繖倚雲張乆立眞憐陛楯郎池上&KR0435;歌誇制作殿中列¶
坐忝班行周儀未數三千&KR0003;舜服親瞻十二章誰道曲終無以¶
獻舞筵馴獸正蹌蹌¶
　　　上元夜無燈¶
城中結綵共焚膏況&KR0003;燈山駕六鰲形影相依&KR0147;復問&KR0066;毛如¶
許不勝搔林梢每歲春星正屋上誰家海月高五十八年眞老¶
矣安能游戲逐兒曹¶
　　　邀潘侍郎爲同郷會(潘先世爲長洲/人後徙歸德)¶
束帶門前早肅賔甕醪畦韭及新春偶成洛社&KR0132;英會得見吳¶
<pb:KR4e0131_SBCK_019-2a>¶
都里巷人座上素懷叨末契朝端淸德重純臣浩歌激烈聲爭¶
和醉後相忘意更眞¶
　　　送嚴戸部出守西安¶
出守何曾爲一麾山公高薦乆相知漢家輔郡先京兆唐世才¶
臣重度支極北　朝廷通奏疏終南堂紀入歌詩他年㕔壁題¶
名姓誰獨令人有去思¶
　　　送顔仲和擢南京翰林檢討掌國子&KR0135;教事¶
先生自此升何處胄監于今在鎬京老學共推師道重新衘仍¶
繫史官淸唐家高館猶三舎漢代諸徒豈兩生不用朝天時早¶
起靑山隔屋自鷄鳴¶
　　　謁文信公祠¶
當時正氣亘乾坤忠義誰將宋史論(宋史公與陳宜中同/傳不預忠義之列)柴市¶
<pb:KR4e0131_SBCK_019-2b>¶
宜爲南向&KR0090;崖山應有北歸魂已酬郷里晞賢志能報朝廷養¶
士恩一讀六歌人便哭天敎遺&KR0472;燬無存(海虞錢氏藏公六/歌&KR0472;蹟近燬于火)¶
　　　過仰山寺觀姚少師僧服小像¶
城裏僧廬掲仰山姚公于此昔投閒顧瞻圖畵長廊外拂拭塵¶
埃破壁間困虎封侯頭可相(&KR0061;廷玉相公/爲困虎形)眞龍識主手親攀朱¶
衣玉帶宮師貴最愛跏趺靜掩關¶
　　　傷鶴折翼¶
名繫東園最所憐竹䦨葦室更教編多緣湫隘淸風少却使䙰¶
褷白羽偏屢舞安能重按節一飛無復獨沖天不妨翹足長看¶
院有食仍須致汝前¶
　　　盆梅紅白二色二月盡始開¶
燕山何處識天寒細蕊&KR0004;開春欲䦨之子莫將桃葉詠有人眞¶
<pb:KR4e0131_SBCK_019-3a>¶
作杏花看素姿似是畱晴雪冷艶分明綴渥丹縮取江南地來¶
此暗香浮室勝芝蘭¶
　　　慰濟之謁陵遇風¶
中元每多雨長至或多雪雨雪兩不多獨有清明節一年最好¶
是淸明欲將公幹作私行黃沙眯目開不得却恨前年不出城¶
風來力如射狐裘向誰借寂寞沙河旁杏花定先謝大風作題¶
思往時馬上掩口猶聯詩請君試拾錦囊底傳向詞林亦一奇¶
　　　三月八日冊立東官志喜¶
仗内司晨始報辰(凡行大禮司晨例報卯時/今冊立時用辰因以辰報)連班袍笏侍群臣¶
青宫載啓依黃道金冊&KR0004;頒出&KR0181;宸率土盡知顒望滿前星¶
逾覺瑞光新御橋微雨歡聲動恩詔傳宣聽未眞¶
　　濟之招看梨花復次往年賞桃花韻四絕¶
<pb:KR4e0131_SBCK_019-3b>¶
強把花容比太眞樂天詩句亦凡塵誰嫌小適園偏小䞉貯人¶
間一段春(濟之近名其園日小適)¶
張谷遥遥忽返魂徒聞桃李在公門三年不到園中去猶喜看¶
花眼未昏¶
菴居淸曉爲誰開有客城西躍馬來莫怪狂風偏拂檻也知晴¶
雪不粘苔¶
倚䦨揮翰帶微醺錯認羊欣白練裙記取一株全放處從前廿¶
日是春分¶
　　　題竹送沈尚倫刑部使安南¶
隱侯標格如圖畵使者清風動節旄萬里交南何處去清風一¶
道過湘臯¶
　　　送陳堅逺通判長沙¶
<pb:KR4e0131_SBCK_019-4a>¶
黔陽爲令乆德政邑人傳復佐長沙郡誰來建業田慈祥民可¶
近文雅弟難賢舊路行應熟湖風自引船¶
　　　次韻無錫李舜明見寄二首¶
檏學無能漸白頭荒田稊稗尚無秋乆懷晦蹟眞成隱深愧虚¶
名強見収幽夢有時過惠麓故園終歲寄長洲涼風欲送扁舟¶
去還許寒氊坐客否¶
惠麓雲深有臥麐幽栖能避洛京塵詩名早擅如唐室禮法全¶
疎豈㬜人泉落空階消溽暑鳥鳴深谷度靑春舊聞人&KR0003;山中¶
樂廊廟誰論秉國鈞¶
　　　爲陸文質題夏以平太常山水¶
崑山夏公官太常手寫&KR0472;君能擅塲豈知華亭別有夏公者山¶
水落&KR0083;深而長鳳池退食多佳興閉戸松隂還滿徑小筆能將¶
<pb:KR4e0131_SBCK_019-4b>¶
淺綘施雲裏峰巒隱危磴深林少行客中有&KR1260;布淸仰面見高¶
寺澗厎似&KR0234;晨鍾鳴國醫陸君素善有聲畫自拂京塵當寓一¶
臥游三泖九峯間溽暑連朝喜清暇¶
　　　病臂諸友過慰¶
長夏翛然一病身案頭藥褁自相親幽居却似偷閒者高臥翻¶
成避暑人能笑口難教獨閉無名指復倩誰伸園亭坐乆無延¶
欵詩卷棋枰取次陳¶
　　　病中簡濟之¶
病瘍憶前時幸枉一胥晤喜來下堦迎彳亍非故歩今者得末¶
疾其狀已似痼只尺不相聞何況數里路雨過籬落間延蔓豆¶
兼瓠溽暑行將徂節序忽驚悟旭日上短墻昏昏睡方寤起坐¶
強一編落袖驚宿蠧有客過我門投刺首不顧諒非心知人&KR0168;¶
<pb:KR4e0131_SBCK_019-5a>¶
曲向誰訴¶
　　　閱原巳書札¶
斑斑遺&KR0472;宛如新安得交親更此人信矣行間渾茂宻翛然物¶
外最淸眞世家傳菊根初斷公署聽鶯語自頻(南京太醫院原/巳作聽鶯軒)¶
扶病玉延亭上坐槿花殘照獨傷神¶
　　　題朱竹慶玉汝母宜人九十¶
姚城一水連席墟中有陳氏之宅居壽母行年問何如始生之¶
辰是　國&KR0004;誰云頭上白髮疎翟冠高戴猶勝梳大帛一疋裁¶
衣裾恐是手中自織歟仲也巳荷大理除不勞在家扶板輿丹¶
山&KR0181;鳳啣天書低徊下舞兩翼舒翩然湖上驚游魚羽毛變化¶
心獨虚壽筵風回響珩琚以葉作酒笋作菹僊家丹藥勿復儲¶
食此壽可千歲餘¶
<pb:KR4e0131_SBCK_019-5b>¶
　　　紀賜枇杷¶
吳船入貢泝江濤分賜儒臣幸此遭臥病謾思新橘柚退朝休¶
賦舊櫻桃珍奇未惜&KR0004;加惠淺薄無能莫效勞箬籠曉來傾㵼¶
處金丸錯落駭兒曹¶
　　　送王警之還洞庭(濟之兄號安隱)¶
洞庭山脚倚高樓歸夢分明遶十洲春草池塘懷故事夜堂風¶
露感新秋深林結屋能安隱逺水拏舟豈好游士行百年兼孝¶
友入門還慰老親憂¶
　　　懷濟之(時赴南闈主試)¶
東街良會正愁稀況復秋來重乆違巳向昨朝辭比闕預知¶
多士候南闈祖筵莫聽驪駒唱驛棹遥瞻畫鷁飛試擬還朝何¶
日是都門應見雪霏霏¶
<pb:KR4e0131_SBCK_019-6a>¶
　　　題陳一夔憲副小&KR0090;(時&KR0004;擢湖廣副使)¶
獄事能平合受褒詩家人物在刑曹平生志量淞江小此去聲¶
名石廪高¶
　　　爲陳一夔乞兎¶
古詩三百篇于兎言何煩其名因以識一編舊曾繙此物性特¶
狡穴處異於狟君家能畜養孰謂其爰爰豈亦遇犬獲躍躍蹶¶
其蹯不然向君&KR0300;縶之忘救援缺口今強食肯樂籠與樊嚙突¶
求逸去有如槖鼠喧其&KR0020;乆必死枉殺應啣&KR0072;東城幽僻地早¶
已闢&KR0480;園登登版築勞亦復有周垣册子不遺下挂角非烏犍¶
此物縱其内長樂草木蕃跳舞適野性何殊在郊原園中有一¶
鶴愛之不乘軒飲啄得伴侶上下共奔騫及此月將滿吐生子¶
當繁君昨過我飮許贈偶有言便須速抱送不至休如膰幸勿¶
<pb:KR4e0131_SBCK_019-6b>¶
苦疑我意在炮與燔¶
　　　次韻秦廷韶布政閒居感興四首¶
有災或無妄有譽或不虞仕路分南北泣下非楊朱人心自能¶
保九夷亦安居錫山翠如削此地眞吾廬¶
漢臣獻忠謀朝衣蒙首領惜哉晁氏危我&KR0018;非孝景物望歸謝¶
安世務識王猛出處非其時中心亦當省¶
侏儒僅三尺強傍高墻窺不見室家好妄論非所宜宣尼&KR0002;歸¶
魯其行肯遲遲西江水淸澈照影無忸怩¶
逝矣柴桑翁千載不可作載歌歸去來上下仍丘壑人情信寡¶
諧天命眞足樂望望梅里煙人家滿村落¶
　　　記園中草木二十首¶
　　　　槐¶
<pb:KR4e0131_SBCK_019-7a>¶
東園憶&KR0004;購糞壤頻掃除墻下古槐&KR0035;憔悴色不舒況遭衆攀¶
折高枝且無餘愛護至今日濃隂接吾廬數歩巳仰視偉哉鉅¶
人如非藉此䕃庇誰結幽亭居立爲衆木長奴僕檉與榆¶
　　　　榆¶
始我種三榆近在亭之左西日待隱蔽隂成客能坐七年長漸¶
高宻葉巳交鎻生錢聞可食貧者當果蓏其一忽憔悴嚙腹緣¶
蟻蜾持斧欲伐之材未中船舵(榆性堅/可爲舵)藤蔓方附麗不伐亦自¶
可古人無棄物守圃嘗用跛¶
　　　　檉¶
讀詩識其名誰謂材無用西戎毎度河此木能載重所以人字¶
之(一名西/河柳)豈在作梁棟兩株倚東籬計亦七年種相對垂靑絲¶
驀地來二仲¶
<pb:KR4e0131_SBCK_019-7b>¶
　　　　&KR0037;¶
荒園乏佳果&KR0037;&KR0035;八九株纂纂爭結實大率如琲珠此種味甘¶
脆南方之所無日炙色漸赤兒童巳窺覦剝擊盈數斗鄰舎或¶
求須早知實可食何須種檉榆此木頗耐旱地宜土不濡所以¶
齊魯間斬伐充薪芻近復得異種攣拳纇人痀曲木未可惡惟¶
天付形軀良材却矯揉不見笏與孤¶
　　　　檜栢¶
檜栢性相似安論不同形城南乆移植用以護幽亭檜也漸生¶
粉栢兮復垂鈴幸非兩石間自足全餘齡古槐雖老大秋到即¶
凋零園空霜雪冷見此獨靑靑¶
　　　　槿¶
南方編短籬木槿毎當路北地少爲貴翻編短籬護要知一物¶
<pb:KR4e0131_SBCK_019-8a>¶
耳貴賤以地故夏末蕋纍纍生意含曉露花開亦可觀別種更¶
相妬獨憐一夕間顔色巳非素蕋多固應爾此理眞自悟不見¶
萱草花開落只朝暮¶
　　　　橊¶
團團復亭亭園子巧相競都下朝千盆花市此爲盛我獨解其¶
&KR0350;高枝遂其性參差花更繁緋綠錯相映安石名巳&KR0041;休從謝¶
公姓¶
　　　　竹¶
翛然數君子落落俱長身東家毎借看歩去不嫌頻移栽幸許¶
我巳自前年春自我得此輩園居豈爲貧但憂積雨霽日&KR0842;少¶
精神終然勤灌漑枝葉還如新因兹悟爲學黽勉在斯晨¶
　　　　丁香¶
<pb:KR4e0131_SBCK_019-8b>¶
花開不結實徒冒丁香名枝頭綴&KR0181;粟旖旎香非輕乃知博物¶
者名以香而成或者&KR0035;相&KR0011;惜未南中行&KR0004;栽只一榦肥壤枿¶
爭萌分移故園内不知枯與榮終當問來使亦欲如淵明¶
　　　　馬㯽榔¶
有&KR0035;吾不識人云馬㯽榔㯽榔産南海結實因瘴郷平生冒其¶
名豈亦如丁香白花細而宻實甘翻可嘗其葉與麻同沃若澤¶
且光麻馬音或譌欲問郭駝亡¶
　　　　酴醿¶
酴醿發長條叢生類蓍草毎記衆花開此種開獨早南方色多¶
紅黃色見者少但嫌易零落蜂蝶食不飽曲䦨強&KR0210;護童子日¶
必掃花落當復開豈似主人老昔枉詩客來覔句歩頻繞載誦¶
成感傷誰來慰幽抱¶
<pb:KR4e0131_SBCK_019-9a>¶
　　　　刺醿¶
酴醿有數種同名而異字花&KR0271;欲折難銛鉤如&KR0068;刺白者榦獨¶
長紅者香更&KR1401;種之小徑旁所恨罥衣袂挿竹加編&KR0350;歩障差¶
可纇石家金谷園恐乏此佳致¶
　　　　葵¶
託身北墻隅幸免人所踐苗長已過墻入土根不淺葉間蕊何¶
多濈濈滿圎蠒此種覺尤佳觀者盡云鮮傾心識忠臣衛足存¶
古典作&KR0325;諒非菜名同亦須辯¶
　　　　決明¶
黃花隱綠葉雨過仍離披不爲杜老歎未是涼風時服食治目¶
眚吾將采掇之不須更買藥園丁是醫師¶
　　　　黃連¶
<pb:KR4e0131_SBCK_019-9b>¶
花細山桂然階下不堪嗅野人斸其根根長節應九苦節不可¶
貞服食可資壽其功利於病有客嫌苦口戒予勿種兹味苦和¶
難受豈不見甘草百藥無不有¶
　　　　&KR0181;芥¶
惟芥本菜纇秋深掇而藏此種乃野生巳向春&KR0004;長&KR0181;花布滿¶
地葉嫩亦堪嘗氣味旣不辛却與芥同行北人無不食木枿與¶
草芒入盤以油和齒頰流肥香¶
　　　　馬藺草¶
薿薿葉如許豐草名可當花開纇蘭蕙嗅之却無香不爲人所¶
貴獨取其根長爲箒或爲拂用之材亦良根長旣入土多種河¶
岸傍岸崩始不善蘭蕙亦尋常¶
　　　　朱藤¶
<pb:KR4e0131_SBCK_019-10a>¶
嫋嫋數尺藤往歲手親挿西菴敞短簷藉爾兩相夾歲乆終蔓¶
延枝葉已交接有花散紅纓有子垂皂筴赤日隔繁隂偃息可¶
移榻但憂風雨甚高架一朝壓霜雪却不妨忍冬(亦藤/名)共經臘¶
　　　　牽牛¶
本草載藥品草部見牽牛董風籬落間蔓生甚綢繆誰琢&KR0181;玉¶
&KR0426;葉宻花仍稠日高即揫歛豈是朝菌儔隂氣得獨盛下劑斯¶
見収便須作花菴誰與迂叟謀(司馬温公獨樂園於花菴/公自註以牽牛瓜豆爲之)¶
　　　　蘆¶
江湖&KR0261;無際彌望皆高蘆蘆本水濵物乆疑平陸無移根偶種¶
植溝淺土不汚縱橫忽徧地葉卷多葭莩白花可爲絮長榦須¶
人扶毎當風雨夕蕭蕭亦江湖宛如扁舟過榜人共歌呼浩然¶
發歸興豈爲思蓴鱸¶
<pb:KR4e0131_SBCK_019-10b>¶
　　　八月十六日夜對月簡仲山(仲山以十四夜携/酒過飲値天隂)¶
秋色平分昨夜過纔看月好淡星河海東游氣消俱盡天上淸¶
光減未多有酒却嗟無客共新詩其柰故人何欲知賸得人間¶
景超勝樓頭對素娥¶
　　　送蕭文明致仕東歸¶
&KR0200;闥忠言奏疏間炎方三轉到閩山北來未慰諸公望東去空¶
驚疋馬還獨振衣裳臨潞水好修書札過榆關海濵自昔曾垂¶
釣須信任公乆好閒¶
　　　送秦廷贄副使¶
萬里遥瞻貴竹行九重垂念遠人情崑山片玉渾無價畫省清¶
風最有聲杯送夜筵歌宛轉棹移秋水擊空明臬司不是投閒¶
地莫過長沙問賈生¶
<pb:KR4e0131_SBCK_019-11a>¶
　　送陳一夔調瑞州同知¶
古筠南去興飄然僕子詩囊早在肩莫以瑕疵論白璧不妨顔¶
面照淸泉秋江&KR0033;入吳中路春&KR0035;遥瞻渭北天壯志未衰功業¶
始蓴鱸誰愛味新鮮¶
　　　次韻朱天昭御史自嶺南見寄¶
強比蚊山力不堪刑書軍政喜能諳郷心莫繞三江上風裁爭¶
瞻五嶺南都下乗驄傳故事臺端着豸憶新衘秋園嘉話來年¶
續海月依然在小菴¶
　　　送周侍郎伯常使封秦府¶
使節遥持路幾重大藩西去又分封二南風化猶周召四塞山¶
河豈邶&KR0352;專對不勞看數馬舊游多喜憶乘龍(伯常少婚/于陜西)雲間¶
僊掌應招客須爲題名太華峰¶
<pb:KR4e0131_SBCK_019-11b>¶
　　　題周仲瞻藏綵繡花鳥¶
越女染絲成五色隔窗未學秦川織鮫人水厎夜不眠乞與冰¶
綃纔數尺洛陽名花舊譜傳品第巳無天下敵妙手能収後素¶
功畫苑群工空歎息珍禽入貢從嶺南長羽凈掃花間石金刀¶
莫遣斷其尾高格豈是雄鷄匹顧影峩峩見冠幘日午畏寒交¶
錦翼姚黃魏&KR0181;雜鞓紅頓覺春風價增百古來觀&KR0090;聞虞皇絺¶
繡分明有六章女紅相習來亦乆一日燦爛懸高堂周卿得此¶
朱雀航施朱傅粉皆尋常寸心欲效仲山甫獻入明光補衮裳¶
匏翁家藏集卷第十九¶
