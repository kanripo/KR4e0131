# -*- mode: mandoku-view -*-
#+TITLE: 家藏集
#+DATE: 2015-09-23 10:28:15
#+PROPERTY: JUAN 37


　記十首¶
　　　朝城縣重修儒學記¶
東昌有州曰濮濮有縣曰朝城朝城有學建于前代至
于國¶朝凡數百年于此為令者因其壞輙修之然不過
補罅支傾以¶苟一時之完而已𢎞治戊申今天子即位
<pb:KR4e0131_WYG_037-1b>
改元之歳也隆¶慶劉君章以進士來知縣事下車之三
日入學謁先聖于廟已¶乃登堂以臨諸生顧而歎曰學
其陋矣惜吾政未信于民而遽¶興是役不可然此實治
道之先務不可緩者已而政之所及皆¶以為善凢所號
召爭趨赴之君知其民之可使也乃以修學事¶白于州
于府于司皆曰宜越明年二月材用既具始建諸生肄¶
業之舍為間三十若堂若齋若㑹饌之所以次而成又
以羣賢<md:KR4e0131_SBCK_037-1b>¶從祀宜建兩廡以翼文廟復為間三十六若㦸
<pb:KR4e0131_WYG_037-2a>
門若櫺星門若¶神厨若庫亦以次而成至于殿廡之内
易以塑象儼然聖賢之¶臨于上也繚以周垣植以名木
學之規制無乎不偹至癸丑之¶冬督工吏張本以功訖
告蓋是役甚大經營措置之間惟以其¶民不堪為慮故
歴五年始克成之可謂難矣為令者之心可謂¶盡矣教
諭盛佐訓導黃貢林靳忠以令之功宜有文以記於是¶
君之同年友吏部員外郎東阿劉君約束其學弟子張
釗來請¶予謝無暇則其請不已乃書以遺之夫濮為衛
<pb:KR4e0131_WYG_037-2b>
地而朝城實其¶境内孔子至於是邦嘗有轍蹟焉其人
既庻而富幸辱教之之¶語然欲教之未有外于學校之
設者故曰設為庠序學校以教¶之皆所以明人倫也人
倫明於上小民親於下民既親矣則風¶俗自厚法令必
行而刑罸可省為令者且無事矣治道先務誠<md:KR4e0131_SBCK_037-2a>¶在于此
雖然學校士之肆也其毁譽所在而上之得失見焉子¶
産不毁鄉校卒為賢大夫而有遺愛之稱然則今日令
之所以¶經營相度以盡其心者豈徒資以教民亦惟察
<pb:KR4e0131_WYG_037-3a>
其言謹其身平¶其政以終惠乎百里之内其亦有意于
此乎¶
　　　嘉興府儒學明倫堂重建記¶
天下皆有學學必有堂堂必以明倫名孟子曰夏曰校
商曰序¶周曰庠學則三代共之皆所以明人倫也其義
實本于此然自¶三代以前舜命契為司徒教人之道已
不外此則三代之所以¶明乎此者亦因乎舊而已而非
創為之也顧其時風俗既厚人¶心不亡為君師者猶有
<pb:KR4e0131_WYG_037-3b>
近於禽獸之憂世道既降其立法為教¶又當何如此學
之名堂所以不能忘乎此也然古人之明人倫¶未嘗為
此名也惟能盡其實而教化自行後世之明人倫未必<md:KR4e0131_SBCK_037-2b>¶有其實也惟其為此名而教化有不行焉孟子不又曰
人倫明¶於上小民親於下存古之名行古之實還風俗
之厚復人心之¶正奉朝廷之美意施郡縣之善教此固
今日為守令者之事¶而亦安能舍學校而他圖哉蓋學
校者行禮講業固明人倫之¶地乃師生之所聚而士庻
<pb:KR4e0131_WYG_037-4a>
人觀法之所在其可以不加意視與¶他公署等哉嘉興
在浙江為大府凡公署之設無所不偹况於¶學乎况於
師生之所聚如明倫堂之尤不可缺者乎其學始建¶于
唐拓于宋元而修葺于國朝者見于紀載已詳堂故在
文¶廟後正統間知府黃侯懋始得隙地遷于學之東北
其制宏敞¶人皆美之後五十年為𢎞治癸丑學不戒于
火堂若後室一旦¶盡燬時同知林君茂堅適署府事方
圖重建已而知府佟侯珍¶至諗知其故曰財出于公力
<pb:KR4e0131_WYG_037-4b>
出于下吾為天子初守兹土<md:KR4e0131_SBCK_037-3a>¶豈不知所惜哉使是堂而
改作也是可已也惟不可已此吾所¶以不能已也且僚
佐嘗有意于此其責不在于我而終諉之乎¶乃掄材鳩
工屬吏董役明年堂成已而其後室亦以次成矣視¶舊
高踰數尺其制爽塏人益美之落成之日卿大夫致仕
而家¶居者自兵部尚書項公而下畢集堂上頌侯之功
他日教授蕭¶子鵬等則來吳中請文記其事予辭之然
侯自吏部屬出佐蘇¶州予固知其人及為守去蘇甚邇
<pb:KR4e0131_WYG_037-5a>
又聞人稱其美政不置則于¶是舉安能吝一言而不與
之哉於是後數月訓導范祐及諸生¶姚玉軰相繼來促
乃卒書之是舉也經始于甲寅之春訖工於¶乙卯之秋
凡用木石瓦甓之類其數載于籍可考也¶
　　　亷石記¶
石之産于吳者竒形怪狀不可盡述良工採之好事者
賞之君<md:KR4e0131_SBCK_037-3b>¶子則藐之於此有石焉頑然數尺重而不竒蠢
而不怪盡山中¶皆是物也良工弃之好事者藐之君子
<pb:KR4e0131_WYG_037-5b>
則賞之豈徒賞之又從¶而貴之敬之視其物殆與魯璜
秦璧等非物也人也蓋當漢末¶吳郡陸公績仕于孫氏
為鬱林太守相傳泛海歸吳舟輕恐覆¶取巨石為装蓋
其亷如此公家婁門之内臨頓里之北石留民¶家至今
猶存而埋没土中僅露其背過者猶能指而稱之曰此¶
漢陸公鬰林石也然未有表識之者今監察御史胙城
樊君祉¶廵按吳中聞而美之謂知府史侯簡曰先哲遺
物固宜表識且¶有可以風厲乎人者在顧其石僻在東
<pb:KR4e0131_WYG_037-6a>
城非官吏朝夕屬目之¶所其為埋没等耳吾将有以置
而立之侯以為然於是吳縣知¶縣鄺璠長洲縣丞王綸
相與督役夫曵置察院之側作亭覆之¶而樊君為名之
曰亷石石始僻而通久湮而顯觀者閧然足蹟<md:KR4e0131_SBCK_037-4a>¶不絶皆
曰古之才御史必以揚清為事樊君此舉雖去之千四¶
百年之人猶且揚之况其近者乎且御史之職在乎舉
賢舉賢¶者可以激勸乎一時石之不朽雖至于千萬年
可也其有功于¶風紀甚大且久惟昔南中有貪泉焉飲
<pb:KR4e0131_WYG_037-6b>
之者見寳貨以兩手攫¶而懷之物之能移人心如此今
之亷石正與此戾自兹以往凡¶過而視之者其亷士固
欣然摩挲愛玩以益勵其操若夫貪者¶將俛首赧顔趍
而過之有不動心而改行者尚得為人類也乎¶石之立
為𢎞治丙辰四月越月而亭成樊君既題其楣曰漢鬰¶
林太守陸公亷石復别琢石請予為記予美其事故諾
而助成¶之¶
　　　滸墅重造普思橋記
<pb:KR4e0131_WYG_037-7a>
滸墅在蘇州西北境上其民際水而居農賈雜處為吳
中一大<md:KR4e0131_SBCK_037-4b>¶鎮自景泰間朝廷置分司于此舟楫益集居民
益繁貿易往¶來以限于官河皆稱不便成化初雖嘗作
橋以免濟渡而南北¶遼絶人蹟折旋猶以為不便也居
民相傳故有橋在周孝侯廟¶傍訪求之果得石刻題曰
普思橋視其時宋慶元三年也乃圖¶重造而不敢專以
户部主事藁城劉君煥方奉命分司于此¶敏而有為始
合言以請君曰是民功也吾何敢沮且從而奨勵¶之他
<pb:KR4e0131_WYG_037-7b>
日工部主事貴溪姚君文灝行水至聞其事亦從而勸
相¶之然民亦未敢專也則言于知府史侯侯曰宜又言
于廵撫都¶御史朱公公亦曰宜於是里父老沈浩等更
相告言出財以助¶凡得白金若干兩擇𢎞治九年某月
興工是年某月工畢劉君¶喜其事之果成也曰是橋財
費甚鉅勞力甚多其利益甚廣不¶可使後之人無所考
也介鄉貢進士浦君應祥來請文以記夫<md:KR4e0131_SBCK_037-5a>¶事之成未有
不由于人和者周之作洛四方民大和㑹橋梁之¶役雖
<pb:KR4e0131_WYG_037-8a>
非是之比然民不欲為則上之人雖驅而使之不能成
也¶至於民既欲為上之人或咈之而不從則其事亦豈
能成哉惟¶夫民欲為之人能從之故雖財費鉅而勞力
多不待踰歳而穹¶然堅厚不易為之役遂以告完雖然
人則和矣亦惟得其時耳¶蓋吳自古為澤國數被水患
今歳則大熟粒米狼戾民既有秋¶成之利視義所在慨
然施予亦不之吝此所以易成也歟橋之¶脩一十二丈
其廣二丈三尺崇如廣而减二尺董其役者曰倪¶某凡
<pb:KR4e0131_WYG_037-8b>
出財者其姓名悉刻于碑隂云¶
　　　常州府新修譙樓記¶
江浙之間多名郡若常州其一也據城之中偉然而壯
者為郡¶治直郡治之南巍然而高者為譙樓樓之建既
久而燬宣德末<md:KR4e0131_SBCK_037-5b>¶重建于郡守桂林莫侯歴六十年于此
風雨震凌朽爛剝落前¶人之功日就廢壞今郡守泰和
曾侯以刑部郎中治獄有聲¶朝廷推擇而來亷明有為
庻事畢舉有言譙樓當修者侯曰¶天子念江南凋敝俾
<pb:KR4e0131_WYG_037-9a>
出守養民今惠政未洽而遽使之非所謂¶未信而厲已
者乎民聞之曰侯之愛我甚矣自侯之來歳則大¶熟侯
不厚歛而有餘粟吾軰吝以自私使不出升斗以助盛
舉¶是不知義也倡而繼之如出一口相與具材用召匠
役將卜日¶興事而侯亦未之許也於是同知方君岳等
贊之曰此民之情¶也咈之不可乃從之未幾朽爛者堅
剝落者完甎石並用丹雘¶錯施郡中美觀於是為最工
訖侯以暇日與僚佐賔客登而落¶之方君等以宜有記
<pb:KR4e0131_WYG_037-9b>
也具書來道侯之愛乎民與民之所以感¶乎上者其意
甚僃予固知侯者乃不辭而書之蓋古之人固勤<md:KR4e0131_SBCK_037-6a>¶于政
然居高明逺眺望所以游目騁懷者不之廢也故後世
譙¶樓亦古臺榭之制耳况更鼔刻漏以警乎民者在是
豈特為郡¶中美觀而已常州自昔為守義之邦上之人
于工役之所當興¶者猶重勞乎民民感其意卒成其所
當興者豈非使民也義而¶民易使也歟記之固宜工始
于𢎞治九年某月某日訖于是年¶某月某日
<pb:KR4e0131_WYG_037-10a>
　　　鎭江府重修儒學記¶
鎭江為府距江瀕海地險且固自國初用武多所資給
當時¶恩詔下頒惓惓焉優䘏之故其府賦稅薄而田里
不困百餘年¶來朝廷以江南要地自牧守以至參佐莫
不慎擇其人敦厚¶之政既洽于下故其民衣食足而俗
不奢夫不困則其中自樂¶不奢則其外無慕於是士皆
可教長材美質之人誦詩讀書以<md:KR4e0131_SBCK_037-6b>¶儒為業而游乎學校
者蔚然可視及其出而與四方之士較藝¶乎塲屋之間
<pb:KR4e0131_WYG_037-10b>
往往有首冠乎科第者此非其明騐乎居上者以¶其人
果不負乎教也益惟以學校而加之意蓋府之有學自
宋¶歴元在府治之南國朝景泰間知府張侯嵓以其勢
卑隘始¶東遷之至今五十年矣而頽壞已甚未有能修
之者今知府鄭¶侯傑自大理寺丞來又得前兵部主事
高君鑑等為參佐好文¶重士始相協謀以修學事移于
廵撫都御史四明朱公公曰吾¶奉天子命以養民財力
固所當惜然以學校槩視之是不¶知務者即報使舉行
<pb:KR4e0131_WYG_037-11a>
侯又以董其事者當擇也得承事郎曹貴¶委之貴勤敏
而公財不妄費工成規制宏美觀者稱歎於是教¶授董
宗道具修學始末使諸生達冕蕭杲來請文刻石蓋學
校¶之設古制也自三代以至今日上下數千年其間雖
有失道之<md:KR4e0131_SBCK_037-7a>¶主未有能廢者以聖賢之道不可廢而道明
于此也然以明于¶此者非明于學校之地明于游學校
之人則其人之寄亦重矣¶哉孟子曰君子不下帯而道
存焉故廟而祀之洋洋乎如在其¶上與在其左右者非
<pb:KR4e0131_WYG_037-11b>
夫人也聖賢也聖賢者道之所在也誦其¶言求其道用
於鄉使習俗丕變于一時用于世使德業大行于¶百世
然後稱乎游于此者此固朝廷崇儒之美意而有司之¶
所奉行而不敢廢者也彼科第云者特假之以致吾身
之階耳¶果足以為士子望哉故因記學之成而及之學
之制自堂齋以¶下為間百五十廟自殿廡以下為間四
十八周垣為堵四百十¶經始于𢎞治乙卯八月明年九
月而功訖云
<pb:KR4e0131_WYG_037-12a>
　　　南禪集雲寺重建大雄殿記¶
吳有佛寺曰南禪集雲者國初所賜額也寺之始建不
可考<md:KR4e0131_SBCK_037-7b>¶自唐宋以來多名僧居之入皇明又有若寶曇和
尚者¶高皇帝知其名召赴闕下俾往蜀之峨嵋化行其
地久之而¶還因奏先所居吳門集雲傍有妙隱大雲二
寺乞合而一之為¶是上從之始賜今額實洪武二十四
年也事見左善世¶𢎞道所制寶曇塔銘乃成化十二年
十月十三日寺燼于火主¶僧德本以為已事欲重建之
<pb:KR4e0131_WYG_037-12b>
而力未能也於是徧扣富室求施¶積材蓄料蓋越十寒
暑爰以二十二年五月十一日興功始克¶建所謂大雄
殿者像設既完供養益盛乃復建方丈以為宴息¶之所
觀者稱歎以本公之勞其心力疲其精神不負乎其教
有¶可嘉者然其意猶以寺之規制未僃欲悉建之而力
亦未能也¶特求予記其功之成者至于數四而不已惟
兹寺在城之南有¶山林幽絶之勝自昔賢士大夫嘗辱
愛之蓋唐開成初寺僧法<md:KR4e0131_SBCK_037-8a>¶𢎞惠滿等作千佛堂經藏刺
<pb:KR4e0131_WYG_037-13a>
史白樂天既為之記又嘗以文集¶七帙寘于寺中非以
寺之有人而有所託乎及宋蘇子美謫湖¶州長史流寓
吳中作滄浪池以樂今寺後積水猶汪汪然子美¶嘗遺
洛中故人書云吳多佛寺可游兹寺非其首歟夫前賢
之¶遺事其可考如此予獨愛一言而不為本公復哉本
公字一源¶俗出陽湖馬氏而受業于半塘壽聖寺曰顯
祖庭為徒今年老¶退歸舊隱而惓惓于兹寺如此眞所
謂不負其教者乎
<pb:KR4e0131_WYG_037-13b>
　　　吳縣修學記¶
蘇多屬縣惟吳之建最古縣皆有學惟吳學之遷為近
蓋學初¶偪于西城甚陋宣德甲寅周文襄公廵撫吳中
與知府况侯始¶遷于今昇平橋東可謂美矣然人復以
為有可改作者門偏而¶不直爾前令仍舊皆未暇及㑹
監察御史海陽吳君一貫廵按<md:KR4e0131_SBCK_037-8b>¶至諸生言之君以為宜
於是任邱鄺君璠以進士來為縣政令¶既行歳適大熟
曰此費不甚固無難者未幾規制端整徑亦不¶迂而學
<pb:KR4e0131_WYG_037-14a>
益美矣君又以校官宅舍塡塞門内而藏書閣後有菜¶
圃復築而遷之學前舊有隙地獨缺其西南又購民居
以廣之¶至于跨池以作梁臨衢以作表凡所傾壞無不
修治𢎞治丁已¶春功既訖教諭李某訓導某某率諸生
來言曰願有記也自予¶家居二年見鄺君為政精敏若
修學特其一事耳然人又以改¶作為勞民而以仍舊為
省事者蓋出于魯人為長府之説也夫¶長府之制釋者
以為藏貨財之所當時改作或病其卑隘而欲¶新之未
<pb:KR4e0131_WYG_037-14b>
可知者若然則以利為意而刻剝攘奪之患必不能免¶
此閔子所以止之而孔子所以是之也如學校之設聚
人才于¶斯明人倫于斯惟患居上者不之務耳蓋鼔舞
振作使游息之<md:KR4e0131_SBCK_037-9a>¶士感動其心自有不能已於學者此正
教養之機也吳君克持¶憲體固不妄舉事者否則鄺君
亦肯為哉故記之以示後人¶
　　　瑞賢亭記¶
世所謂瑞者或昭于天或發于地往往有竒騐于人載
<pb:KR4e0131_WYG_037-15a>
於傳記¶其事甚異然特一見而已至于屢見而屢驗人
爭信之不以為¶異而以為常則其事益不可致詰矣宋
韓魏公登進士第唱名¶至太史奏五色雲見人以為公
瑞吾嘗疑其事之適然惟魏公¶其人足以當之故其事
傳耳然亦所謂一見而已者吉邑有水¶曰瀟瀧自永豐
歐鄉以下諸水皆合于此束以兩山奔流噴激¶亂石間
聲如迅雷其上有淵深不可測靈物潛焉其西崕有巨¶
石二矻起數丈俯瞰深碧狀若人負而立者父老以為
<pb:KR4e0131_WYG_037-15b>
每夏秋¶之交石上采色爛然如虹如霞照映水靣則鄉
士必有掇高科<md:KR4e0131_SBCK_037-9b>¶者郡志載之蓋其驗久矣宋天聖間獨
不驗衆方疑怪既而歐¶陽文忠公流寓隨州連魁三試
則公固鄉士也歴元至皇朝¶屢見之正統壬戌若劉文
介公儼天順甲申若彭侍講教並以¶狀元及第此其尤
驗者也其異如此初石名不雅或易以瑞賢¶仍作亭其
傍名瑞賢亭而里人王全璧者實董役事功畢亦乆¶矣
又考自宋以來百里之内由科第而出者得若干人悉
<pb:KR4e0131_WYG_037-16a>
刻其¶名氏以著其驗於是彭公既没其兄之子杰桓同
登甲科皆驗¶于此他日來道其從父疇昔之意求記于
予予為公門下士恐¶辱公命乆未敢復也蓋石之為物
天下多有之而世之掇高科¶者亦多于天下其瑞不驗
于彼而獨驗于此其亦有說乎抑科¶第未足以當其瑞
乎試以歐陽公言之氣節振乎頽風文章變¶乎陋習天
下後世仰其人品以為不可及其瑞果係于科第乎<md:KR4e0131_SBCK_037-10a>¶若
劉彭二公先後特起平生氣節文章亦欲希乎文忠者
<pb:KR4e0131_WYG_037-16b>
其瑞¶又係于科第乎蓋其事甚異非賢者不足以當之
彼以科第云¶者亦淺之乎知石矣易以今名于是為稱
此鄉之士或以予言¶為然其亦相與以先正為法則瑞
當見之敢刻石以俟¶
　　　韓氏立後記¶
人之初本乎一祖而已其後子孫益繁族屬始分分則
有續有¶絶其勢必然於是君子制為人後之禮而絶者
續矣後世宗法¶廢而不傳人各宗其近者至于近者絶
<pb:KR4e0131_WYG_037-17a>
焉則奉祀無主承家無¶統而其法益廢為其族人者能
無懼乎吳中韓氏自宋魏國忠¶獻王以來自汴徙杭有
為馬歩軍副總管性卿者又自杭徙蘇¶而居城中樂橋
之南性卿生轉運使某三傳為復陽復陽生奕¶字公望
詒字公達公望生存字伯承伯承生充字克美克美生<md:KR4e0131_SBCK_037-10b>¶永祺永祺生宗祀宗祀年十八而卒不幸無子而韓氏
之宗子¶遂絶至于故居蕩然過者傷之於是公達之孫
襄字克賛者以¶為懼曰韓氏宗子其遂已乎今吾且老
<pb:KR4e0131_WYG_037-17b>
不及此圖之他日何以¶見祖先于地下蓋克賛有子金
金有子宗福宗福有二子其仲¶曰熹序其昭穆實宜為
宗祀後乃𢎞治丁巳某月卜得吉日克¶贊率族人告于
祠堂而立焉既又恐後人之不知也以書來請¶記其事
于石以示惟韓氏出故相家自入國朝公望以隱節¶文
學高于一時而公達與其從兄公茂並以醫術顯于永
樂間¶被寵眷甚渥而韓氏之名益著按其家乘公望初
無子復陽¶以公達始生命育以為後而名曰詒公達既
<pb:KR4e0131_WYG_037-18a>
仕一日太宗¶文皇帝問知命名之故以昭穆之紊也即
命改之賜字公達¶俾以字行公望聞之喜曰昔先人恐
無以為後者特權一時之<md:KR4e0131_SBCK_037-11a>¶宜耳今既蒙恩改正此韓氏
之幸也其事葢百年于此而公¶望之後不意竟絶克贊
于此汲汲圖之以合先世之志是豈偶¶然之故哉禮曰
親親故尊祖尊祖故敬宗敬宗故收族君子謂¶克贊此
舉其知禮者乎其知本而孝者乎詩曰以嗣以續續古¶
之人熹也長而好學以無忝其家世也哉
<pb:KR4e0131_WYG_037-18b>
　　　瞻竹堂記¶
吳中高氏世家飲馬橋之北物貨車馬紛然于門固㕓
居也其¶先廷用府君性愛竹嘗植竹于庭翛然有園林
之氣葢嘗扁其¶軒曰可竹故賀感樓先生為記之府君
既下世而竹固在其仲¶子䇿字德良者以為先人所好
也歳時壅灌愛䕶甚至意不自¶已乃作瞻竹堂以寓孝
思介感樓之子其厚謁予請記詩人之¶言曰惟桑與梓
必恭敬止以桑梓為父母所植故恭敬之而不<md:KR4e0131_SBCK_037-11b>¶敢慢也
<pb:KR4e0131_WYG_037-19a>
然草木之生其類甚多人子必于桑梓而恭敬者以桑¶
可以飼蠶梓可以成器而父母種植之美也故唐李德
裕平泉¶莊記曰壞吾一草一木者非佳子孫葢德裕所
植皆珍竒之産¶特以資玩好者世故不之取也今夫竹
有君子之德白太傅故¶有似賢之稱人之貴之乆矣前
人植之意葢在此則德良所以¶瞻對之者固出于孝思
亦欲資其德以為鄉里之賢人耳詩又¶不曰瞻彼淇澳
箓竹猗猗有斐君子如切如磋如琢如磨敢為¶德良賦
<pb:KR4e0131_WYG_037-19b>
之¶
　
　
　
　
　
　
　家蔵集巻三十七¶
<md:KR4e0131_SBCK_038-1a>¶
<pb:KR4e0131_WYG_038-1a>
欽定四庫全書
　家藏集巻
