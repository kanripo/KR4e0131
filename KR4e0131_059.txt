# -*- mode: mandoku-view -*-
#+TITLE: 家藏集
#+DATE: 2015-09-23 10:28:17
#+PROPERTY: JUAN 59


五十九¶
　　　　　　　　　　　　明　吳寛　撰
　　傳四首¶
　　　侍郎黄公傳¶
公諱孔昭字世顯姓黄氏唐末有諱緒者為昭武鎮都
監避亂¶自閩中徙家台之黄巖後其地割為太平故今
為太平人所居¶洞山更數世族益大人稱洞黄曰與荘
<pb:KR4e0131_WYG_059-1b>
有善行生禮遜號松塢¶尤&KR0201;于學以剛介好古聞鄉里
禮遜生瑜兵部職方主事賢名¶甚著生公二世並以公
貴贈南京工部右侍郎公年十四遭職¶方公與母夫人
金氏相繼下世自京師扶柩返𦵏哀毁骨立人¶已謂黄
氏有子既長執友建寜守賀浤知其賢舉為松溪訓導¶
不果公歎曰士之出仕乃藉人舉薦耶慨然誓取科第
以世其¶家樓居讀書刻苦特甚至㤀寝食及入邑學家
貧乏資給而學<md:KR4e0131_SBCK_059-1b>¶益力遂中鄉試天順庚辰登進士第初
<pb:KR4e0131_WYG_059-2a>
授工部屯田主事同官¶有貪汚廢事者與公不合以計
擠之無所得而公之名因起其¶人既被黜公獨署司事
事悉舉而宿弊盡革時適議慈懿太¶后山陵公憤其事
曰治𦵏吾職也亟草奏疏将上而朝廷竟¶從衆議乃已
尋擢都水員外郎郎署無故例不得改調吏部以¶公賢
而工官非宜特奏改文選命下皆以為宜後擢郎中公¶
持選法最慎汲汲以人才為慮嘗曰國家之用才猶富
家之積¶粟粟積於豐年乃可以濟飢才儲於平時斯可
<pb:KR4e0131_WYG_059-2b>
以濟事自頃人¶矯激沽名以閉門謝客為髙天下人才
何由知之故公退客至¶輒延見詢訪有所得必書于冊
往往量其才隨其地參之輿論¶薦于天官卿用之務使
用之各當其才雖小官卑職亦不敢忽¶或因勢家干請
欲私用其人輒力言其不可時既不能盡沮後<md:KR4e0131_SBCK_059-2a>¶其人多
自敗衆始服公之正凡在文選者十五年擢通政司右¶
通政專清武職貼黄又三年始擢南京工部右侍郎時
工役¶不息屢假私錢以給材用歳乆多所逋負公至以
<pb:KR4e0131_WYG_059-3a>
提舉等司隙¶地皆為豪强侵占奏復之以收其利公署
毁于火且重建一新¶方漸革諸弊一如屯田時而公俄
以疾卒矣享年六十四公清¶介有守自舉進士已有廉
名及授秩以公事之江南雖鄉人之¶仕其地者以尺帛
來餽亦郤去後同考㑹試有勢家子暮夜持¶百金私謁
叱之不容見然終不言其人其處公事必盡其力非¶特
無私而已終身儉素雖老且貴如未仕時至待宗族獨
不計¶惜嘗以舊居悉讓其弟以女弟貧乏斥俸令養之
<pb:KR4e0131_WYG_059-3b>
凡親友患難¶疾病必扶植乃已尤不妄交游故布政使
陳公士賢今祭酒謝¶公鳴治皆鄉人之卓然者獨以道
義相好若刑部侍郎林公一<md:KR4e0131_SBCK_059-2b>¶鶚既没念其子孱弱為經
紀其喪復輯其事行傳之後奉詔¶得薦舉異才以今應
天府尹樊公廷璧福建按察僉事致仕章¶公徳懋奏二
人葢公素所賢者士論以為得人平生好學不倦¶公暇
輙手一冊日求古書多自校正更輯鄉里前輩文詞為
赤¶城論諫録并赤城詩集板刻行世其所自著質實而
<pb:KR4e0131_WYG_059-4a>
理勝有定¶軒集若干巻定軒者公之别號也娶淑人蔡
氏生子三俌工部¶營繕主事居官有父風次挺佐皆早
卒孫五紹繹綰約紒既卒¶朝廷遣官祭𦵏如䘏典而綰
以例為國子生寛幸交公營繕君¶因以公平生為託乃
撰次如右而復論之曰周禮太宰之職掌¶建邦之六典
葢兼六卿之事無所不掌者也後世特以選舉為¶務其
屬分任于下為部凡四其職可謂專矣而文選尤為要
秩¶使其人不賢雖有賢太宰不能獨治百官由之不得
<pb:KR4e0131_WYG_059-4b>
其人此其<md:KR4e0131_SBCK_059-3a>¶所以為要也昔毛价仕魏為東曹掾所舉皆
清正之士能以儉¶率人一時士皆以廉節自厲今觀公
之為人葢亦近之後雖超¶遷惜其卒以工官而去雖有
知者薦為己助而竟不用是可歎¶也夫价仕非其時君
子惜之予聞正統間黄巖有李茂𢎞考功¶靜退有守君
子人也其名至今不衰公嘗慕而稱之以追其遺¶風孔
子曰魯無君子者斯焉取斯其是之謂歟然則公之子
孫¶視此其能嗣公也哉
<pb:KR4e0131_WYG_059-5a>
　　　布政使陳公傳¶
公諱選字士賢姓陳氏台之臨海人也其先出東陽為
宋國子¶司業左輔之後元初徙僊居再徙臨海曾祖濬
圭祖泰生贈文¶林郎廣東道監察御史父員韜為御史
出巡福建活沙冦脅從¶者數萬人表然有名卒官福建
右布政使後贈正奉大夫正治<md:KR4e0131_SBCK_059-3b>¶上卿娶夫人金氏以宣
徳四年十一月二十八日生公于台之¶文肅坊故第公
少則沉靜端慤不妄言笑稍長從鄉先生陳僉¶憲璲游
<pb:KR4e0131_WYG_059-5b>
日坐一室誦習未嘗嬉戲敝衣糲食人不堪其清苦而¶
處之自如為文平雅若不以詞尚而理致深宻讀之有
味識者¶已知其為徳者之言也景泰元年以禮經中浙
江鄉試天順四¶年會試第一人遂登進士第初授山西
道監察御史才識已著¶凡大獄當議者都御史必咨以
取平出巡江西風紀大振雖不¶以刑法立威官吏相戒
自不敢犯俄廣蠻流刼贑之龍南督兵¶勦捕遂平之歳
滿還朝適憲宗嗣位向用言官益思獻¶納時有詞臣二
<pb:KR4e0131_WYG_059-6a>
人嘗被謫調者将謀復用公上疏言君子小人¶進退治
道所係不可不慎言甚剴切竟沮其謀他所彈劾者尚¶
多其人自是直名聞天下然亦為人所忌矣乃始出提
學南畿<md:KR4e0131_SBCK_059-4a>¶至則以學者不務實行而競為浮華之文以取
科第力欲變其¶故習徧歴郡縣居宿學宫黙然端坐以
身為教至竟日不施扑¶刑第其文必以理勝為主且先
令讀小學書暇輙習冠祭禮一¶時諸生翕然感化或有
過被責一言深自愧赧若無所容論者¶謂自廬陵孫先
<pb:KR4e0131_WYG_059-6b>
生之後繼之者公而已秩滿擢河南按察司副¶使初治
軍政朝廷以公提學之善也復以命公公為教大率¶如
前日而充養益深中州學者皆自以為得師其氣象加
宏裕¶矣凡八年遷按察使父老素知公賢及是至自外
郡皆焚香迎¶拜道旁曰我輩有福矣公既視事首釋繫
囚為立約而去諸宿¶弊一切罷革專以簡易為治吏卒
斂手雖同官亦竦然謹畏未¶幾聞繼母沈夫人喪士民
爭泣送城外去而益思之有為肖象¶立祠者服除赴吏
<pb:KR4e0131_WYG_059-7a>
部特擢廣東右布政使踰年轉左公念廣民<md:KR4e0131_SBCK_059-4b>¶疲困為除
徭役罷和買備賑濟皆為惠養計數辨寃獄閩人賴¶克
夀等三十九人漁于海舟為風漂至潮州守者獲之坐
以通¶畨罪其人以苦訊誣服又邑民劉馬住及黄福等
十九人被誣¶為盜公察其寃悉釋之尤不畏貴倖中官
有弟冐為武職者逼¶娶寡婦為奪還之於是又有提督
市舶司者倚進貢為奸利役¶户苦於供需特為奏減三
十人其後畨人馬力麻與海商私通¶販易詭稱蘇門荅
<pb:KR4e0131_WYG_059-7b>
刺國使臣市舶利其貨不問公發其偽謂如¶不得已姑
納其方物留其人即此賞勞庻免縁途供饋亦絶其¶後
私通之弊時又有撒馬兒罕使臣怕六灣自甘州以獅
子入¶貢将取廣南浮海還國云欲從滿刺加更市獅子
公言此獸何¶用於世彼西域賈人為圖利耳使墮其謀
必貽安南諸夷之笑¶國體所關甚非細故中官既蓄減
役户之怨且素利進貢及是<md:KR4e0131_SBCK_059-5a>¶每為沮抑怨益深乃誣奏
公他事勘問者求事實不得必欲文¶致以罪竟逮公赴
<pb:KR4e0131_WYG_059-8a>
京廣人數萬號泣擁留之公行至南昌以病¶卒成化二
十三年五月二十一日也年五十八故人張翰林廷¶祥
為治斂具而歸其喪于家士大夫聞而悲之公立志以
古聖¶賢自期潛修黙識不求人知其學以克己求仁為
要因以克菴¶自號讀書不資於文詞遇格言即手録于
冊以為力行之助而¶寤寐儒先特取宋史道學傳刻印
以傳學者平生言若不出諸¶口視所當為者勇於為之
不頋利害其處事緩而詳御下嚴而¶恕至于言動端荘
<pb:KR4e0131_WYG_059-8b>
雖家人見其終身然也身既貴顯燕會惟服¶先人故衣
帶客至瓦器疏食懽然無愧色自河南聞喪還行装¶蕭
然牛車一兩而已及之官廣東騎驢出都門而去其儉
約有¶寒士所不及者元配王氏贈孺人繼張氏皆有婦
徳子男四曰<md:KR4e0131_SBCK_059-5b>¶藩曰翼皆早卒曰戴曰慮二女孫男一女
一戴賢而有父風初¶公倣范文正公置田百四十畆以
充祀先周族之用號思逺荘¶及卒後族人以公無遺貲
舉田還戴戴不可曰先人置此凡以¶行義也戴取而私
<pb:KR4e0131_WYG_059-9a>
之獨無愧乎況治命又嘗俾勿廢此乎人謂¶公有子公
没之明年今天子改元𢎞治庻政一新工部主¶事莆田
林沂為公理前事上言陳某清介正直有古人之節居¶
官力為朝廷布宣徳澤惟恐不至天下想望其風采冀
其大¶用乃為小人誣䧟以死當為昭雪下大臣議咸以
沂言是宜復¶其官俾其家禮𦵏之為人臣激勸賴天子
明聖即詔有¶司如所議行公之𦵏其知友祭酒謝公既
為銘而工部侍郎黄¶公復為行述足以傳世矣寛念自
<pb:KR4e0131_WYG_059-9b>
為諸生辱公知愛今幸承乏¶史氏可無紀載乃謹為公
傳以歸于戴藏于家云<md:KR4e0131_SBCK_059-6a>¶贊曰昔之大儒以道學名者其學必適於用如晦菴朱
子尤可¶考見觀其撫民之方事上之道攻邪之論處變
之才確然可法¶葢必如是而後謂之道學也然當其時
小人猶以偽學指目況¶後世乎夫後世迂腐矯誕之徒
乃真其人頋以道學自處其誰¶許之如陳公之學適於
用者如此頋其所立有過人者雖不以¶道學名而君子
<pb:KR4e0131_WYG_059-10a>
則自許之若其罹䜛謗遭禍患古之聖賢所不¶能免於
公乎何損然則有感於世道者雖為公釋然可也¶
　　　倪文毅公家傳¶
公諱岳字舜咨姓倪氏其先從宋南渡家于錢塘國初
詔徙¶江浙諸省民實京師公之高祖啟在徙中故今為
上元人自啓¶以下三世皆未顯至公之父謙在英宗之
世始以進士及¶第入翰林仕至南京禮部尚書卒贈太
子少保諡文僖文僖嘗<md:KR4e0131_SBCK_059-6b>¶奉命祀北嶽其配姚夫人夜夢
<pb:KR4e0131_WYG_059-10b>
緋袍神人入室寤而生子文¶僖以為嶽神所感也因名
其子曰岳即公公生而瓌碩逈異常¶兒性更孝姚夫人
没時年甫七歳居喪哀而盡禮弔客歎異㓜¶即知向學
業文之餘兼通吏事偶有羣吏将赴吏部試戲出獄¶詞
為題令剖斷旁觀者曰此老吏筆也識者已知公他日
非特¶以文名者文僖以翰林學士主順天府試為怨家
中傷謫戍¶宣府公從行患難中學業益勤既長文僖擇
口筮賓為行冠禮¶邊人環觀歎羨自是習行之天順壬
<pb:KR4e0131_WYG_059-11a>
午以宣府學生鄉試中式¶甲申登進士第年二十一選
為庻吉士績學翰林預修¶英宗實録成化乙酉始授編
修實録成加俸一級先是文僖用¶詔恩復學士一時父
子同在翰林人以為榮後文僖擢南京禮¶部侍郎致仕
家居公乞歸省因過錢塘展墓還任乙未秩滿進<md:KR4e0131_SBCK_059-7a>¶侍讀
明年選充經筵講官於是文僖再起為尚書仍以疾致¶
仕公再乞歸侍竟遭喪服除還任適今上為皇太子¶講
學春宫詔輯文華大訓内閣大臣首以公名上壬寅書
<pb:KR4e0131_WYG_059-11b>
成進¶學士甲辰充春宫講讀官丙午擢禮部右侍郎仍
命經筵¶進講𢎞治戊申為今上即位改元之嵗進左侍
郎癸丑拜¶尚書丙辰俄加太子少保改南京吏部尚書
己未再改兵部賜¶敇㕘賛機務明年始召為吏部尚書
兼太子少保如故公状魁¶岸目光炯炯袍笏偉然望之
如神天資明睿為文敏捷若不經意¶初在翰林凡考校
纂修綽有餘力每進講上前以古義附¶時事為勸其言
剴切而音吐洪暢人擬之范祖禹上屢屬¶目始有大用
<pb:KR4e0131_WYG_059-12a>
意及在禮部遇事如素習無難易即治累遇行大¶禮凡
載於儀注者既多賛相合禮若國朝自徳祖以下<md:KR4e0131_SBCK_059-7b>¶九廟
已備及憲宗山陵禮畢神主将升袝於制當祧¶廟下禮
部集廷臣議或以徳祖以下四廟以次當祧至¶太祖為
百世不遷之祖公以此說固所以尊太祖然豈¶太祖崇
本尊親之意哉故周既追王太王王季又上祀先公以¶
天子之禮其意葢出於此國家自徳祖以上莫推其世¶
則徳祖乃周之后稷也不可祧懿僖仁三祖以次當祧
<pb:KR4e0131_WYG_059-12b>
至太祖太宗為周之文武百世不遷今憲宗升祔當¶祧
懿祖一廟宜於太廟寝殿後别建藏祧主之所如¶古夾
室之制每嵗暮則奉祧主合享亦應古袷祭之制時又
有¶言孝穆太后當祔廟者復詔議之公言周之姜嫄為
帝¶嚳次妃后稷之母故周禮有享先妣樂舞葢指姜嫄
而魯頌閟¶宫之詩特見其名此别廟之明證也且唐宋
以來皆有故事可<md:KR4e0131_SBCK_059-8a>¶考如奉慈殿是已今孝穆神主宜於
奉先殿旁别立廟¶嵗時祭享悉如奉先殿之儀知禮者
<pb:KR4e0131_WYG_059-13a>
皆以其言為然奏上¶詔悉從之二疏葢皆出公手云時
今上初元慨然欲新庻¶政公與同官協心輔政首革淫
祠正神號将舉宿弊盡除之建¶言者因及孔廟從祀諸
賢亦宜改正公言漢儒専門六經轉相¶傳授煨燼之餘
賴以不墜其間諸儒立身不無可議能傳經之¶功自不
可泯故自唐以來列于從祀彼七十子名字載於遷史¶
已乆又何必以區區臆見追論於千百年之後哉遂格
不行未¶幾尚書耿公自南京召至適以災異求言公偕
<pb:KR4e0131_WYG_059-13b>
上七事又以八¶事繼之大率勸上躬節儉以先天下言
今天下奢靡成俗¶財匱民窮惟從所好而已且天下之
土地有限而宗室之分¶封益增百年後又将何以處之
宜以時減殺又近嵗額外設官<md:KR4e0131_SBCK_059-8b>¶頗濫凡所供給皆出於
民民安得不困宜以時裁革公嘗以所¶當言者尚多不
能專主為恨及拜尚書適京師有大雨雹之變¶即上言
天之告陛下至矣葢變不虚生宜深求其故以回¶天意
可也又勸上勤講學開言路黜奸貪進忠直止無功¶之
<pb:KR4e0131_WYG_059-14a>
賞停不急之役番僧惑世以異術售不宜復召而來賈
人邀¶利以竒獸進宜郤而去故事四方奏報災異多不
能數奏惟嵗¶終一上至公次其日月先後援引經史為
證言甚懇至欲¶上下同加修省不事虚文上嘉納之尤
嚴度僧道之禁以¶為近世弊事莫甚於此有言及者輒
闢之既以政事為己任士¶大夫爭推重其才然所以取
怨於人者亦多矣在南京吏部奉¶詔考覈諸司人服其
公明無異議者以災異疊見率諸公卿條¶奏二十事如
<pb:KR4e0131_WYG_059-14b>
法祖宗謹好尚恤軍民選将帥積邊儲等事<md:KR4e0131_SBCK_059-9a>¶皆切於時
後復以清寜宫災再以二十八事上詔皆下諸¶司著詳
行之公既有才具部事益簡人以為不足為竟改任自¶
永樂間遷都于北每以武臣一人有重望者留後而以
兵部尚¶書共事故其責任視他部為重人以公為冝一
時武備修舉軍¶民倚重相戒不敢犯法留都肅然於是
上知公果可大用¶始有吏部之命公居常則能鑒别人
物一旦當銓選抑揚進¶退各當其才或言别白太過終
<pb:KR4e0131_WYG_059-15a>
當召怨公不䘏曰吾知冢宰之¶職當如是若諸末務不
喜紛更日昃退歸私第若無事者當廷¶議凡軍民利病
能究知其故正色侃侃言之衆亦惟公一言而¶定天下
想望其風采方以吏部得人賀而公以疾不起矣年五¶
十八疾革昬憒口喃喃猶及禦敵事葢時邊報方急也
索筆作¶書惟及朝政其徇國之心至死不已自㓜事其
父與繼母郭夫<md:KR4e0131_SBCK_059-9b>¶人能盡子道友愛諸弟不以異母間其
恩意諸弟亦謹事之至¶于親戚故舊所以周䘏之者尤
<pb:KR4e0131_WYG_059-15b>
至平生馭下雖嚴然未嘗妄笞¶辱一人故人望其外若
不可親其中心實厚也卒之日人莫不¶痛惜之上聞訃
震悼特贈榮禄大夫少保諡文毅公娶盧¶氏生一子夭
繼娶袁氏無子以弟阜之子霦為後霦蒙恩授¶中書舎
人三弟阜登進士第今為工部郎中山(闕/)澤中書舎¶人
寛與公同朝三十年同在翰林同侍春宮頗知公乃因阜¶
等之請為傳其平生藏于家¶
論曰國朝罷中書省專任六部治政事聖謨深逺超出
<pb:KR4e0131_WYG_059-16a>
前古當時尤慎簡六部之長欲其練習庻務俾三嵗更
迭為之¶後既不行有缺止於轉遷而已百餘年來政事
舉息則存乎其¶人若其間或稍自振迅衆輒相頋而驚
以為立異故東漢時在<md:KR4e0131_SBCK_059-10a>¶位者多清確謹畏循常襲故之
人其弊必至取媚於時如胡伯¶始而後已如文毅公為
人挺然任事不少還忌其亦有大臣之¶風者哉¶
　　　白康敏公家傳¶
公諱昻字廷儀姓白氏常之武進人也少入縣學學業
<pb:KR4e0131_WYG_059-16b>
精敏出¶同輩景泰丙子中鄉試明年天順丁丑遂登進
士第年始二十¶三耳時英宗初復位更新庻政重言官
之選明年擢公南¶京禮科給事中南京六科官不備設
其選尤重公初受職已有¶才名俄丁家艱甲申服滿改
刑科成化戊子轉左給事中辛卯¶進都給事中皆刑科
公以言責自任南京户部尚書張鳳不法¶公劾奏鳳為
大臣不加之罪何以示戒有㫖械至京已而釋¶之鳳雖
幸免而一時多公直憲宗初即位值邊<md:KR4e0131_SBCK_059-10b>¶警方急經筵輟
<pb:KR4e0131_WYG_059-17a>
講公上言帝堯不以洪水之災而不明峻徳太王不以¶
昆夷之侵而自殞厥問今日正皇上講學以為修徳之
助¶之時不宜宴安以隳聖徳他日有黄霧之異又上言
六事¶皆當世要務其尤切者曰謹命令以全大信謂陛
下即位¶嘗詔罷貢獻矣而貢獻者不絶嘗罷織造矣而
織造者自如¶嘗禁權豪不得中鹽矣勢要不得求地矣
京城内外不得創造¶寺觀矣而皆不為衰止願守大信
勿以親倖而易其度可也監¶察御史謝文祥以言事得
<pb:KR4e0131_WYG_059-17b>
罪不可測公率同列救之謂文祥所¶言雖狂妄然為御
史非出位而言且其心無他宜含容之以開¶言路疏入
文祥得降用其餘獻納者尚多然公務持重不屑屑¶以
小事論至于事干刑獄者得以參駁亦不瑣瑣摘抉人
小疵¶故人皆稱公知大體而名益起壬辰擢應天府丞
京民苦差徭<md:KR4e0131_SBCK_059-11a>¶繁重多破家公至適署掌府事為定役法
人稱均平至今用其¶法不變乙未擢南京大理寺少卿
辛丑進南京都察院左僉都¶御史奉敇兼管操江仍巡
<pb:KR4e0131_WYG_059-18a>
捕沿江盜賊時有劉通者與其黨¶操舟販鹽并行刼奪
出没江海間勢熾甚公調士卒追捕至太¶倉分兵截其
要路知通窘迫示以威信諭以禍福謂如自首服¶許以
不死通知公長者遂挺身來歸叩頭感泣公戒諭已仍
縱¶之歸通即率其黨以降特械通至京凡脅從者悉釋
不問事平¶公復奏沿江要害守備等官遇有警當互相
應援又請降關防¶印記以便行事皆從之未幾陞本院
右副都御史尋掌院事丁¶未陞南京兵部左侍郎奉敇
<pb:KR4e0131_WYG_059-18b>
修鳳陽皇陵并白塔夀春¶諸墳時當荒歉衆以興大役
不堪公均工節用勞心調度越二¶年功遂畢與初計省
其半以其餘財仍行賑䘏民反獲濟<md:KR4e0131_SBCK_059-11b>¶今上之二年為𢎞
治己酉河決金龍口漕運多阻召公往治改¶户部左侍
郎公奏南京兵部郎中婁性從行始至河南相度水¶勢
慮水復趨張秋發卒數萬自陽武封邱祥符蘭陽儀封
數縣¶築長堤捍之遂導河自中牟決口至尉氏下頴州
經塗山合淮¶水入海又修汴堤令高廣如一上樹萬栁
<pb:KR4e0131_WYG_059-19a>
使不崩頽又浚宿洲¶古睢河入運道以分徐州之勢又
築蕭縣徐集等口以殺汴徐¶之勢又自魚臺歴徳州至
吳橋修古河隄又自東平至興濟鑿¶小河十二道引水
入大清河及古黄河以入海河口各作石堰¶相水盈縮
以時啓閉於是河竟不為害而漕運獲濟公又見高¶郵
之甓社湖風浪倐作多覆舟或舟觸岸輒壊議即其東
一二¶里開複湖以避其患河成舟安行無險名其河曰
康濟人思公¶惠别名白公隄治水事竣改刑部侍郎辛
<pb:KR4e0131_WYG_059-19b>
亥署掌都察院事遂<md:KR4e0131_SBCK_059-12a>¶陞右都御史嘗言風憲官為朝廷
耳目凡巡行一道當詢屬¶吏賢否之状上于吏部及本
院部院據其詞以行黜陟且以所¶上之虚實為御史之
黜陟庻幾各得其實而人有所勸懲也又¶天下軍衛士
卒消耗宜預覈尺籍之數畀清軍御史使按籍搜¶考以
絶埋没諸弊又天下奏報災傷荒稔反戾上不知國計
之¶當儲下不知民隱之當䘏由有司以其地濶逺可以
欺謾之故¶宜令御史預遣人踏勘田土髙下之則造為
<pb:KR4e0131_WYG_059-20a>
圖冊設有水旱可¶據此以蠲稅糧而里胥無所容其奸
也御史李興巡按陜西以¶酷刑處死無敢為言者公曰
興為吾屬豈可避嫌而不為一言¶乎乃率衆大臣上言
興之暴固可罪然非殺無罪者今以死處¶興設有故勘
故殺者又将何以加之奏上興得免死癸亥陞刑¶部尚
書公心素厚斷獄不苛嘗曰秋霜之肅何如春陽之和
乎<md:KR4e0131_SBCK_059-12b>¶數諭屬吏以人命至重尤當謹重獄故寃抑者既多
平反其可¶矜疑者亦多從末減每以律為萬世之法條
<pb:KR4e0131_WYG_059-20b>
例為一時之宜今¶吏得為奸皆條例繁冗之故因詳定
為若干條奏上頒行内外¶而奸弊始少甲寅尚書一考
加太子少保戊午東宫出閣進¶太子太保積階至光禄
大夫勲至柱國以其官贈曾祖均禮祖¶思恭父珂並光
禄大夫柱國太子太保刑部尚書曾祖妣錢氏¶祖妣蒋
氏妣鄭氏王氏並贈一品夫人配蒋氏封一品夫人公¶
居官四十年勤勞不倦濟以精力事至輙辦及決大亊
往往以¶從容數言裁定多不失正其待人氣温色愉言
<pb:KR4e0131_WYG_059-21a>
出如恐傷之下¶至輿皁有過未嘗輕加笞辱屬吏以公
事獲罪必為掩覆營救¶得免乃已人以急難來告如切
於身所以排解之者尤盡其力¶故感其恩者不特鄉里
親友而已公官三品時其弟昇早世以<md:KR4e0131_SBCK_059-13a>¶其遺孤垣奏為
太學生嘗置義田立義學凡族人之貧而㓜稚¶者以養
以教皆得其所其厚於宗族又如此今上知公徳¶寵遇
甚厚屢有金織文綺之賜或病在告輒遣御醫診視并
遣¶中貴人賜以酒饌等物庚申以星變再上疏引咎避
<pb:KR4e0131_WYG_059-21b>
位情甚¶懇切上不得已允之特進太子太傅致仕馳驛
而歸令有¶司舉優老之典仍賜璽書所以褒美之者尤
重及行士大夫¶傾朝祖送人以為榮公三子埈圻坊皆
孝預作園池以待公歸¶公至家日與親友極登臨游泛
之樂入夜飲宴畧無衰憊之態¶於是蒋夫人年亦高矣
與公偕老堂上旦夕子孫率諸婦羅列¶階下稱觴為夀
大江之南論福履之厚無踰公者公卒年六十¶八上聞
訃悼惜為輟視朝一日贈太保諡康敏遣有司諭¶祭者
<pb:KR4e0131_WYG_059-22a>
九仍命治𦵏於某處新塋惟白氏之先為河南人從宋<md:KR4e0131_SBCK_059-13b>¶南渡占籍武進嵗乆為大族近代自公伯父瑜為禮科
給事中¶父珂為大冶教諭漸顯于時及公官益顯子弟
宗族奮起連取¶科第至數人皆為顯官諸孫又皆秀而
可望故鄉里論仕宦之¶盛又無踰白氏者¶
論曰世之登科第而進者累數百人莫不英偉踔厲言
論風生¶自以為一世不足為考其平生往往蹠盭顛蹶
而止求其後以¶功名富貴而終者特一二耳而此一二
<pb:KR4e0131_WYG_059-22b>
人者觀其在位多寛綽¶厚重含垢納汚不皦皦以自高
不沾沾而自喜渾然若無能之¶人曾不為新進少年之
所與孰知他日任重道逺以建國家大¶亊者則此所謂
無能之人耳故嘗論常之先達若胡忠安公其¶一人也
白公繼起其後功名富貴考終于家與之畧等可不謂¶
鉅人長者乎書曰必有忍乃其有濟有容徳乃大公其
人矣<md:KR4e0131_SBCK_059-14a>¶　家藏集巻五十九<md:KR4e0131_SBCK_059-14b>¶<md:KR4e0131_SBCK_060-1a>¶
<pb:KR4e0131_WYG_060-1a>
欽定四庫全書
　家藏集巻六十¶
　　　　　　　　　　　　明　吳寛　撰
　　
