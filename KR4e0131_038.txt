# -*- mode: mandoku-view -*-
#+TITLE: 家藏集
#+DATE: 2015-09-23 10:28:15
#+PROPERTY: JUAN 38


三十八¶
　　　　　　　　　　　　　明　呉寛　撰
　　記一十六首¶
　　　敕祀鶴山先生魏文靖公記¶
𢎞治十一年四月蘇州府長洲縣民魏芳奏宋魏了翁
登慶元¶五年進士累官至資政殿大學士參知政事贈
太師秦國公諡¶文靖公嘗講學於臨邛白鶴山下及謫
<pb:KR4e0131_WYG_038-1b>
居靖州建鶴山書院以¶居學者後在政府理宗親書書
院扁仍賜居第於蘇州以疾命¶就醫郡中及卒遂葬城
西髙景山下後以居第為書院而墳墓¶至今有碑在焉
惟公立朝大節及講明道學之功當時與真文¶忠公相
上下故人以真魏竝稱國朝既以文忠公從祀孔子¶廟
庭而范文正公蘇人也亦有文正書院又以公有功於
宋亦¶命守臣即書院歲時致祭顧獨遺公徒使書院巋
然神位虛設<md:KR4e0131_SBCK_038-1b>¶實為缺典兹幸遭際聖明崇儒重道屢降
<pb:KR4e0131_WYG_038-2a>
明詔表章先¶賢修舉廢墜如念公之功特賜秩之祀典
豈惟為魏氏之榮¶而已所以慰呉中士大夫之望者在
是蓋芳之自陳如此事下¶禮部議以公平生具載史傳
考論其功於法得祀宜命守臣春¶秋舉行如范文正公
故事覆奏從之芳感激乃謁予告曰¶聖朝盛典一旦光
賁於斯文至矣幸載之文詞以示後世寛&KR1180;¶不能而其
意益懇蓋公居第實在蘇城之南元至順初公之孫¶起
欲以其地䂓為書院言於侍臣以達於上命以舊扁揭
<pb:KR4e0131_WYG_038-2b>
於堂¶楣復敕學士虞公為之記公之功至是始顯觀記
之所云一時¶尊崇之意雖若甚盛亦不過令其子孫世
奉祀事而已豈若今¶日由於禮官之所議出於君上之
所從陳其牲醴奉其幣¶帛内出祝詞俾有司奠讀如儀
有國朝之盛者哉公之功<md:KR4e0131_SBCK_038-2a>¶至是益顯豈前代之可擬哉
抑公之仕宋當冦亂擾攘蹙於偏¶安之地忠言沮塞尼
於權奸之人其事業既不得大行於時獨¶其講學之蹟
見於所著如九經要義周易集說等書有不可冺¶者故
<pb:KR4e0131_WYG_038-3a>
雖百世之下學者猶有頼焉則夫論其功者祀之於一
郡¶果足以報之乎蓋國初王忠文公子充嘗著從祀孔
子廟庭¶議其謂歴代儒先有功於聖道者至宋有周元
公而程氏兄弟¶承之迨朱子集其大成中更學禁獨真
魏二公不背其學力為¶已任其所著述皆黜異端崇正
理質諸聖人而不謬足以纘朱¶子之緒以為當列於從
祀其言合於公道君子取之乆之詔¶文忠公從祀既如
其議然則公固不得而遺之也夫報功之典¶夫人當言
<pb:KR4e0131_WYG_038-3b>
之非一人所能私者則寛之記此亦豈以私於公哉¶君
子其必有以取之<md:KR4e0131_SBCK_038-2b>¶　　　朱孝子旌門記¶
言天下户口莫庶於蘇郡者夫十室之邑必有忠信而
況於郡¶之大者乎今朝廷頒恩詔輙令有司具節孝者
來上然自¶建國以來凡百餘年蘇郡節婦歲有之何孝
子之寥寥耶豈¶其行為難人莫能舉耶其見於公牘者
洪武初有張孝子一人¶可謂少矣至成化間始又得朱
<pb:KR4e0131_WYG_038-4a>
孝子一人乃乙未歲旌門之典¶既下士大夫為文辭以
表揚之者不一而足於是朱孝子之名¶播在人口予因
疑郡中孝子固多彼窮居僻處者特無為表揚¶之耳如
張孝子非託之公牘其名亦已亡矣此可見文詞之有¶
用也朱孝子為人與其名字里居見山西參政祝公傳
已詳其¶年今將八十康健不衰比歲又以恩詔錫仕服
榮身當其父¶没嘗廬墓上予既為作聽烏軒記今其子
存理以旌門銘頌賦<md:KR4e0131_SBCK_038-3a>¶數十篇持至都下見示又欲得予
<pb:KR4e0131_WYG_038-4b>
一言記之葢知文詞之有用¶惟恐其父之名不傳亦其
孝也¶
　　　緑野書院記¶
關中有大儒曰横渠張先生當宋之盛以道鳴於時君
子以其¶德尊與孟子比夫自堯舜至於孔子率五百歲
而道一傳孔子¶沒而道無所屬此孟子之自叙而其自
任之意亦可見也至昌¶黎韓氏以軻之死不得其傳則
直歸之孟子矣然至其時已千¶歲所謂以其數則過矣
<pb:KR4e0131_WYG_038-5a>
者而秦漢以下儒者亦多而曰不得其¶傳則孟子豈易
比哉自唐至於宋又五百歲始得濂溪周子河¶南程子
先生實竝時而出而君子獨以先生比之孟子雖程子¶
亦推稱之則其人品之髙豈非振古豪傑之士哉故當
是時西¶方學者爭師宗之人至於今過其地仰其人肅
然起敬不能自<md:KR4e0131_SBCK_038-3b>¶已武功為西安屬縣城南有緑野亭先
生之遺跡也葢先生少¶時學尚未醇及至洛中見程子
論易自以為弗及乃遂西還以¶與學者講究後既出仕
<pb:KR4e0131_WYG_038-5b>
於朝他日適外治獄而還即移疾屏居¶南山下以事著
述葢史之所紀大畧如此緑野之蹟豈其西還¶與屏居
之時乎陜西提刑按察司副使楊君應寧由近臣出領¶
學政公勤善敎士子經指授者輙取科第君曰此非所
以敎學¶者也嘗行縣顧瞻山水明麗可愛所謂緑野亭
者歲乆既毁而¶遺蹟猶存先賢風㫖宛然如見始謀即
其地搆屋以祠先生别¶為屋俾士子講習其中庶幾仰
止景行之意諸生聞之相與感¶激言於廵按御史乃下
<pb:KR4e0131_WYG_038-6a>
其事於君君以縣令宋學通嘗復古廢¶祠亦急於風敎
者復以其事委之學通方經度材用而邦人士¶咸樂相
助數月而功畢名之曰緑野書院擇士子充其中而以<md:KR4e0131_SBCK_038-4a>¶縣學訓導趙文傑為之師俾日講性理之學凡縣學諸
生則三¶日一至聴講其䂓約大率與白鹿睢陽類未幾
若西安鳯翔諸¶生聞風就學者踵至君時坐堂上躬督
勸之渢渢乎道學之流¶行也君既喜其志之成間以書
請記夫養士於學校取士於科¶第此固朝廷今日之法
<pb:KR4e0131_WYG_038-6b>
然學校之所講習者皆經傳之精微¶欲用其人特以科
第取之耳為士者昧其意以聖賢之言止用¶以資為利
禄之計而不知道與法之不相背也今幸賢憲臣有¶見
於此革其故習特為此舉以作興之學政之大無踰於
此其¶用心可謂至矣使今之領學政者皆如君之用心
風敎其丕變¶也乎雖然聖賢之言學者無弗當講者而
横渠先生尤吾今日¶臯比之師也其書則正䝉西銘具
在因其言求其心反之於躬¶見之於事而又謹其節文
<pb:KR4e0131_WYG_038-7a>
循其以禮為敎之䂓㧞於流俗為世<md:KR4e0131_SBCK_038-4b>¶醇儒此固賢憲臣
所望於士子者也於是取科第出為世用以¶行其所學
賢憲臣之意亦豈為士子禁哉書院建於𢎞治某年¶某
月工畢於某年某月明年十月癸未記¶
　　　陽山大石巖雲泉菴記¶
呉雖號澤國其西有山亦連延不絶陽山在稍北視諸
山雄偉¶特甚其隂石巉然起如人負竒骨而傴者當嶔
崟&KR1761;硊間有僧¶居在焉號雲泉菴成化間予與太僕少
<pb:KR4e0131_WYG_038-7b>
卿李貞伯呉興張子靜¶松陵史明古往游自滸墅北轉
入小溪舍舟從平田行仰見石¶勢欲墮舉足甚恐入門
竹樹幽茂薜荔滿牆僧縁崖架木有小¶屋在石下益竒
客喜而就宿聨為長句明日太僕大書屋壁復¶題名石
上而去後二十年予再還呉中則太僕以下相繼而逝¶
自歎不能獨游而徒得沈啓南所作巨圖時取而玩之
耳一日<md:KR4e0131_SBCK_038-5a>¶有僧來謁問其名曰智韜則菴之主人也曰山
居辱公題詠後¶游者接踵而至大石之名㬥著於時此
<pb:KR4e0131_WYG_038-8a>
皆詩人和篇也予既為¶書其末智韜復請曰菴未有為
記者更乞書之葢山之有菴相¶傳為宋珍䕶禪師所創
其扁則銀青光禄大夫齊國公德剛所¶題然莫能考其
為何人也石之大且竒者散列不一當時與客¶議此可
亭此可堂且軒者尚多今歲乆其地如夢中事不能了¶
了況予且老未知他日歸休再能游否所幸主僧有開
拓志來¶游者或能成之當再為書之刻崖石上¶
　　　冬日賞菊圖記
<pb:KR4e0131_WYG_038-8b>
𢎞治二年十月二十八日翰林諸公㑹予園居為賞菊
之集既¶各有詩寛以為宜又有圖寘其首乃請鄉人杜
謹寫之葢據案¶停筆而搆思者今南京國子祭酒致仕
方石謝鳴治也竝方石<md:KR4e0131_SBCK_038-5b>¶坐濡筆伸紙欲作字者太子少
保禮部尚書兼文淵閣大學士¶西涯李賔之也持杯而
旁坐者南京都察院左僉都御史成齋¶陳玉汝也舉茗
椀而回顧者掌國子祭酒事禮部右侍郎泉山¶林亨大
也背立而觀飛鶴者太常寺少卿兼翰林院侍讀學士
<pb:KR4e0131_WYG_038-9a>
石城李世賢也循除而采菊者故詹事府詹事兼翰林
院侍讀¶學士冶齋陸廉伯也後至而褫衣者今詹事府
少詹事兼翰林¶院侍讀學士守溪王濟之也坐泉山之
次呼童子進饌者為寛¶而小兒奭捧巻而進亦預焉大
率寫其意不求甚似至於衣冠¶古雅亦不必侣今人而
況艸木之産乎夫古今人雅集多有圖¶傳於世以寛所
見如宋王晉卿之西園元顧仲瑛之桃源¶國朝楊文敏
公之杏園皆模寫一時人物各極其思而又必有¶記之
<pb:KR4e0131_WYG_038-9b>
者後世得以按而識之寛故述其人於圖後付奭藏之
覽<md:KR4e0131_SBCK_038-6a>¶者庶識其為某某也後十年己未四月二十四日¶
　　　鳯陽府重修儒學記¶
鳯陽古稱濠梁為我太祖髙皇帝龍興之地也山川雄
秀¶王氣鬱然望而知為帝王之宅一時謀勇之臣從¶髙
皇帝而興者皆在百里之内征伐四出日事武功仰惟¶
聖心惓惓戎馬間獨以詩書為事故當洪武建元之三
年既以¶其地為中都即立中都國子監敎育人才以修
<pb:KR4e0131_WYG_038-10a>
文敎為乆安長¶治之計七年改中都為鳯陽府始以監
為學而其制始定當是¶時天下學舎多遭兵革而廢詔
有司興修如故而鳯陽有學¶自洪武至今上改元𢎞治
又厯一紀葢百三十年於此中¶間為守者如章侯銳而
上視其頽壞亦嘗修治然不若今孟侯¶此舉之大也侯
名俊陜右人始以才御史出知蘇州剛明廉慎<md:KR4e0131_SBCK_038-6b>¶稱為賢
守及以家艱去改守於此宿弊盡除廢事畢舉則益優¶
於治而力且有餘也初至顧其學復就頽壞且規制多
<pb:KR4e0131_WYG_038-10b>
闕曰吾¶其復遺勞於後人也乎然猶不敢自專乃移於
提學御史方君¶及廵撫大臣而下皆獲報可始為此舉
踰年而功畢僚佐稱羡¶師生安適以及郡之人士來觀
者相與嘆曰兹學之修起頽為¶壯易壊為美補闕為完
民不知勞財不知費何侯之才之長而¶功之美也侯聞
之曰此公役也固吾為守之責也吾惟以不能¶其責是
懼而何才何功之有雖然吾豈避其名而使後人無所¶
考哉適醫學正科顧鏞以公事上京俾持書請記夫自
<pb:KR4e0131_WYG_038-11a>
古莫不¶有學而國朝有學自鳯陽始論者以鳯陽擬漢
祖之豐沛夫¶漢祖過魯以一大牢祀孔子書之史冊以
為美談及歸故鄉宴¶父老不過使童子歌三侯之章而
己其於建學之事固無暇者<md:KR4e0131_SBCK_038-7a>¶惟昔武王伐殷之後即偃
武修文而以立五敎為首於是建學¶講禮天下化而服
之故其詩曰鎬京辟雍自西自東自南自北¶無思不服
此之謂也其後成康繼世而文益盛孔子曰周監于¶二
代郁郁乎文哉吾從周葢周之文實自武王唘之然則
<pb:KR4e0131_WYG_038-11b>
鳯陽¶有學鎬京辟雍可謂異世而同貫者歟今世論以
武功輔成¶帝業一時受爵土之封者莫盛於此及乎學
舍肇建文敎大行¶天下向風以収無思不服之效亦莫
先於此所謂文武淵藪非¶此孰當之賢有司之意惟知
其然故輟簿書刑獄之勞而行詩¶書爼豆之事所以仰
體聖心以為此舉凡來游於此者所¶當知而不負者也
乃疏其功役於後學之修自文廟大成殿始¶次兩廡廡
之南北各増建三十間又南修㦸門門之外為泮池¶池
<pb:KR4e0131_WYG_038-12a>
之上為石梁又南建櫺星門殿之北修明倫堂東西四
齋相<md:KR4e0131_SBCK_038-7b>¶向其南又各増建六間堂之北修尊經閣東為神
厨西為神庫¶各三間其西為饌堂為厨東為倉亦各三
間至於諸生肄業之¶舎㑹講之堂習射之所以及校官
之宅無所不備此其功之大¶者餘不能悉書也功始於
𢎞治丁已三月畢於戊午九月已未¶五月記¶
　　　青州府重修儒學記¶
青在禹貢九州之一其地介海岱之間葢今濟南登萊
<pb:KR4e0131_WYG_038-12b>
皆其境¶也後世建置不常至國朝其制始定而州縣所
𨽻凡十有四¶信為東方大郡比歲天子命建藩國於兹
繇役大興供¶億莫計而守適缺人吏部推擇勝其任者
得昌黎杜侯源侯出¶世家早登甲科為大理屬初出治
萊有聲葢於東方土俗稔知¶之故其治青裕如也然當
多事之餘財力既竭民將不堪使他<md:KR4e0131_SBCK_038-8a>¶守居此僅治簿書
而已而侯能躬節儉率衆方興學校如平時¶曰此吾為
守者先務也使緩之不有愧於古之良吏乎其僚佐¶若
<pb:KR4e0131_WYG_038-13a>
同知鄒儒通判張壇員鼐推官陳天祥皆以為然而力
贊之¶遂擇以𢎞治已未某日興功學建於國朝洪武初
屢敝屢修¶前守之功因舊為多至侯始大其役凡堂殿
皆易以巨木堅甓¶丹碧焕然與舊殊觀下至庖庫之類
使亦完美初諸生肄業悉¶散處於外至是即學之隙地
建屋四十間間四為聨使之聚居¶以便講學及將建雙
表於門外求其材特有石柱一歲乆卧道¶旁一日發地
俄得其一適稱郡人相傳以為異事功完敎授楊¶和等
<pb:KR4e0131_WYG_038-13b>
合諸生孟霽以下感侯之徳有足書者以使來請夫有
郡¶寄者雖切於民事終不能免工役之舉然有可已者
有不可已¶者魯人為長府閔子騫曰仍舊貫如之何何
必改作此可已者<md:KR4e0131_SBCK_038-8b>¶也孟子曰嵗十一月徒杠成十二月
輿梁成民未病渉也此不¶可已者也然於不可已之中
又有所當急者又孟子所謂設為¶庠序學校以教之是
也葢民病渉無甚害者茍不敎則近於禽¶獸而禮義不
興莫知所以尊君親上之理將至於不可治其害¶甚矣
<pb:KR4e0131_WYG_038-14a>
侯惟知此故當鞅掌無暇之際而首事乎此凡以為教
民¶計耳不然勞其心復勞其民傷其財侯豈為是哉青
古齊地嘗¶辱曹參以治治道貴清靜之言猶在也自是
侯髙居一堂東望¶葢公如將見之當避席以舎侯用公
之言民從侯之敎青之治¶行當為天下最也¶
　　　沙湖隄記¶
周禮職方氏東南曰揚州其澤藪曰具區浸曰五湖今
蘇郡在¶古揚州境内而具區即太湖也又在今呉縣境
<pb:KR4e0131_WYG_038-14b>
内獨所謂五湖<md:KR4e0131_SBCK_038-9a>¶者莫考其蹟然水所瀦輙數十頃以湖
名者不知有幾豈即周¶禮之五湖耶或曰太湖中分為
五故名夫既曰具區不應複言¶五湖是必不然凡田之
竝湖者既藉灌溉之利而風波衝激田¶塍輙壊則有浸
淫之苦至於舟楫往來固擅乗載之利然而風¶波猝興
港渚無避亦有覆溺之憂葢利害之相倚伏如此湖之¶
在偏隅者不必論若距郡城東二十里曰沙湖凡太倉
崑山嘉¶定崇明之人之所必經者其廣袤各數十里横
<pb:KR4e0131_WYG_038-15a>
絶道上其北多¶腴田其中多舟楫人以為患者尤甚旁
有盜藪以行刼為業客¶舟為風波所阻集於岸下多不
能免人益患之昔人欲築隄以¶捍水者乆矣皆以土石
所施無所附麗其功難成遂置之乃𢎞¶治丙辰工部主
事姚君文灝奉敕來督水利始白於廵撫右副¶都御史
朱公謂隄可築公往視之亦曰可築且曰是宜用巻埽<md:KR4e0131_SBCK_038-9b>¶法葢吾治河決時所已試者也謀既恊姚君乃專任其
事先時¶君從工部侍郎徐公浚常熟江口獲葦利之占
<pb:KR4e0131_WYG_038-15b>
於民者以為公¶用及是遂頼以濟一時夫卒盡力材用
畢具功垂成而君移疾¶去矣今郎中傅君潮來代周行
田野水利大興他日行至沙湖¶歎曰是隄之功其可已
乎至是廵撫為左副都御史彭公復勸¶相之而隄竟以
完告其濶為丈三長為丈三百六十隱然如城¶堅壯可
乆而水勢汪汪安流成渠人皆稱便惟古土功之興春¶
秋謹之大抵因民之所利而利之則易為功違之則難
然又有¶難易焉者孟子曰為髙必因丘陵為下必因川
<pb:KR4e0131_WYG_038-16a>
澤葢言因其勢¶者則易也故世之捍水者未有不因於
土之勢然非知乎水之¶性亦終於壞而已今夫沙湖為
隄既無所因可謂難矣顧其水¶湍悍特殺而抑之其漩
洄演漾固無所滯此其所以竟成也彼<md:KR4e0131_SBCK_038-10a>¶梁作淮堰成而
即壞惟障而塞之不知其性爾水利之不行已¶乆行則
有利焉然能去其患則利在其中如是隄然葢耕者無¶
浸淫之苦則安於田畆行者無覆溺之憂則樂於道路
賈者無¶掠奪之恐則保其貨財利何博於此是役也前
<pb:KR4e0131_WYG_038-16b>
守為史侯簡今¶為曹侯鳯皆經畫其事者若通判陳瑋
知縣劉珂鄺璠縣丞竇¶𦙍主簿喻秉則勞績竝著皆可
書者於是傅君使來請文刻石¶予郡人也喜水患之能
去且知君之才操與姚君竝美無忝於¶上命也遂為之
記後之人尚謹視之以無隳其功云¶
　　　蘇州府新立義塚記¶
上世之人親死有舉而委之於壑者葬埋之制未有也
中古始¶有之葬於中野厚衣之以薪不封不樹其制猶
<pb:KR4e0131_WYG_038-17a>
未備也後世作¶為棺槨其制始備而焚屍之說亦起夫
上世荒逺人穴居野處<md:KR4e0131_SBCK_038-10b>¶茹毛飲血故親死不葬可謂薄
其親矣然卒無所謂焚屍者人¶情之所不忍也其所以
不葬者養生送死庶事艸略其道皆然¶後世宫室飲食
皆極其厚則葬埋之制亦厚而卒有焚其屍者¶豈人情
獨有所忍哉葢西域之法謂之茶毘自佛入中國中國¶
之人習見其事不以為怪而從之愚者惑其言之妄貧
者樂其¶法之省不忍之心頑然與木石相類噫何惡俗
<pb:KR4e0131_WYG_038-17b>
之不可變也在¶國朝洪武三年下詔禁之令天下皆立
義塜其後又詔立漏澤¶園至特載之律令犯者其法甚
重聖政推仁可謂澤及枯¶骨矣蘇為郡自國初兵荒之
後户口見於版冊者其數已甲¶於天下承平以來生齒
益繁殆倍其數死者卜吉安厝固遵禮¶制至於小民焚
屍日亦不絶造飾其語謂之火葬或拾其骨於¶煨燼之
餘而埋之甚者直投之水而已愚而貧者固不足論其<md:KR4e0131_SBCK_038-11a>¶有知識而力足以葬者亦從而效之噫何俗之惡乆而
<pb:KR4e0131_WYG_038-18a>
不能變¶也𢎞治十年新蔡曹侯以監察御史出知蘇州
正身率下令行¶禁止甫及三年俗則大變獨視其民不
以禮葬痛切於已曰此¶徒禁之而無以處之不可也慨
然有義塜之舉他日移於廵撫¶都御史彭公廵按御史
王君皆曰盛舉也報使行之侯始與僚¶屬擇地之髙亢
者營之城有六門各立一塜其廣皆百畆有竒¶周植木
為限而大書門楣以表識之令初下民感於義或出地¶
以獻其購於民者則勸富家及益以官錢平酬其直若
<pb:KR4e0131_WYG_038-18b>
地之賦¶稅則歲以餘粮代補其餘事悉有區處塜成侯
復下令各里有¶願立者亦從其便始侯為此詢謀於衆
皆曰此固盛舉也柰地¶有限而人無窮何雖侯亦疑之
既曰古之有仁心者必有仁政¶使已之何以守兹土以
居民上亦惟盡吾心行吾政終吾任而<md:KR4e0131_SBCK_038-11b>¶已吾何暇計且
後之繼吾者獨無吾心吾政乎當復有以處之¶夫禮縁
人情謂人情之可縁者焚屍可以言人情乎雖然民不¶
可以家諭也非載之文詞不可㑹僚友倪林二同知以
<pb:KR4e0131_WYG_038-19a>
公事上¶京師託以為請予聞嘆曰此前人所不能行者
何意行之於今¶日哉子産曰為善者不改其度故能有
濟也侯之為善恐無以¶助敢不書乎乃悉侯之意以諭
其民曰爾有父母有人損其一¶指爾怒乎爾有妻子有
人殘其一目爾怒乎爾必怒而訟於官¶以報其讎今爾
父母妻子之死不以土掩覆之乃親置烈火中¶使其肢
體糜爛腸胃斷裂非特毁其一指一目而已旁觀者猶¶
蹙額泚顙不忍爾固人也非木石也何獨忍乎今爾幸
<pb:KR4e0131_WYG_038-19b>
遇賢守¶為爾治葬地爾有䘮其安厝於是及爾有力能
自擇地則遷𦵏¶於外不禁使死者得保其骸骨生者得
識其墳墓為爾之慮逺<md:KR4e0131_SBCK_038-12a>¶矣其功大矣爾民其知之無惑
自是敢復有違其制者朝廷¶法律具在將加爾身無悔
凡義塜在某都某圩與頃畆之數及¶好義之士出地若
財者姓名具刻之碑隂¶
　　　膠州重建儒學大成殿記¶
天下有府若州縣即有學皆以為風化設也夫縣之置
<pb:KR4e0131_WYG_038-20a>
甚廣而¶附於府者學亦不廢況州不附於府亦無縣以
附其學有必設¶者凡學皆有廟以祀孔子及配享從祀
諸賢當廟學初建工必¶完物必堅固美好而不敝久之
完者缺堅者壞甚則傾頽而敝¶矣夫一器之用必求其
新廟學豈特一器而已其棟宇垣牆與¶夫階庭之類風
雨之所侵凌霜雪之所摧壓人蹟之所踐踏虫¶䑕之所
藏匿有不敝者乎人見其敝必指為守令事曰曷不葺¶
而新之為守令者有獄訟之剖決糧餉之征輸徭役之
<pb:KR4e0131_WYG_038-20b>
調發畜<md:KR4e0131_SBCK_038-12b>¶産之孳牧其事盈乎前固無暇以及雖然此固
政事也於風化¶有所繫乎茍其人泛然不以為意此世
所謂俗吏而不知急先¶務者則守令固難得其人也幸
而得其人矣視廟學如其家有¶必葺之意然而旱澇之
相仍螟螣之或作盜賊之竊發飢饉之¶荐臻歲有不虞
實無暇而為之則為守令者又難得其時而非¶其人之
罪也膠屬萊州有學創於金承安間増修於元至元末¶
重修於國朝洪武初至今百三十年可謂久矣其廟制
<pb:KR4e0131_WYG_038-21a>
不徒¶敝更卑陋不足觀凡春秋奠獻至不能容足𢎞治
丁已州守曹¶君暠以名進士為撫州推官多著政績擢
守於兹始至入學謁¶廟覩其制不稱慨然歎曰前守不
必論今其責在我矣他日即¶審地勢計財用將有所改
作適歲不登餓莩流移賑䘏不暇明¶年戊午民稍康又
明年已未歲益熟君曰吾事濟矣乃與同知<md:KR4e0131_SBCK_038-13a>¶梁山等議
皆曰善又白於知府李侯侯亦曰善君首捐已俸為¶倡
衆相勸以助始購諸隣地廣袤數丈以大其規顧財物
<pb:KR4e0131_WYG_038-21b>
所出¶即境内牢艾二山伐木斵石輦載竝至更市巨木
於江淮間以¶充梁棟之用召精工擇良日而役興焉殿
舊為三間乃左右増¶置為五間凡門廡齋厨亦増於舊
合五十餘間深廣爽潔巍然¶改觀至於祭器咸備陶冶
必精以及廣庭徧植嘉樹辛酉八月¶工告完初君興是
役屢徃臨視經營指畫勞心為多落成之日¶釋奠以告
牲醴畢陳周旋有地僚吏咸集士庶聚觀師生欣欣¶莫
不頌州守之功曰此盛事也寥寥之餘獲見此舉宜有
<pb:KR4e0131_WYG_038-22a>
紀述¶以示後來於是學政朱斌具述其事來請予於君
為鄉人越自¶早歲重君之賢兹其為政又知所先務如
此可無一言以相其¶役乎葢自君為州既新廟學踰歲
再熟政治益行廢墜悉起部<md:KR4e0131_SBCK_038-13b>¶使者至若廵撫都御史徐
公而下率加稱奬可謂賢守矣因附¶及之若夫施教於
斯講學於斯仰瞻於斯興起其志以成人材¶為朝廷之
用州郡之光不徒為是美觀者此固君之深意在¶師生
嘿喻而已
<pb:KR4e0131_WYG_038-22b>
　　　正覺寺記¶
呉城中分四隅惟東南居民鮮少自巷術外彌望皆隙
地大率¶與郊野類訪其遺蹟先朝廢宅及故佛老之宫
為多今正覺寺¶者相傳其先為宋楊和王别墅後為元
人陸志寧寓館既而捨¶為僧院號大林菴國朝洪武二
十五年詔清理釋敎菴併¶入萬壽寺遂廢乆之一内侍
有公事於呉得其地適有僧自滇¶南來曰𢎞此宗者才
智人也寓於呉多所興修内侍遂以其地¶遺之於是此
<pb:KR4e0131_WYG_038-23a>
宗上京師奏乞為寺朝廷特從之因賜寺額<md:KR4e0131_SBCK_038-14a>¶曰正覺而
為住持實自此宗始時宣德乙卯歲也其事見翰林¶學
士金公問所贈序文此宗沒傳其徒福暄暄傳其徒祖
鎮再¶世有戒行能守其業予昔家居與故山西參政祝
公往游坐談¶竟日留詩而還葢二十餘年矣一日鎮公
以書來言寺創於前¶人已久未有記之者願書之夫呉
自六朝來佛老之宫相望於¶郡中穹門廣殿長廊傑閣
土木之功窮極侈麗所以成此者豈¶皆其徒之身之所
<pb:KR4e0131_WYG_038-23b>
出哉出之人而從其說以為福田利益者也¶予嘗獨愛
正覺為寺其地殆百畆非不能為彼侈麗之觀者顧¶其
屋纔數楹於奉佛居僧僅足而已其外悉用以樹藝其
徒特¶食其所入以自足不鼓其說以求於人其亦賢於
其類者哉故¶為記之志寧故大家在當時園亭最勝尤
好植竹至今美種蔓¶延不絶人猶以竹堂稱之地既幽
僻入其寺竹樹茂宻禽聲上<md:KR4e0131_SBCK_038-14b>¶下如在山林中不知其為
城市也又幸其去予家更邇徒歩可¶至予將歸老良時
<pb:KR4e0131_WYG_038-24a>
䇿杖與故舊子姪同游於此即事賦詠其樂¶有日也¶
　　　温州府新建鹿城書院記¶
浙水之東推温為上郡非以其物産之美山水之秀也
特以其¶地人才之多耳人才之多者或以事業聞或以
文章顯在他郡¶固有之若其人以義理自守名敎自樂
求乎其内而無待於外¶此則所謂道學之士而非人所
能及也葢自宋濂溪周子黙契¶道體繼孔孟之學於千
載之上一傳而為河南程子四傳而為¶新安朱子竝朱
<pb:KR4e0131_WYG_038-24b>
子而生者為廣漢張子皆衍濓溪之學於百嵗¶之下者
道學既傳海内風動士相慕恱莫不&KR0108;迅而起徃徃負¶
笈樞衣不逺千里而來以得登門為幸講明道誼羞稱
功利可<md:KR4e0131_SBCK_038-15a>¶喜之事辯質性命不惑於佛老似是之言所謂
事業文章乃其¶餘事久而轉相傳授或私淑諸人其多
不論也當是時温之士¶於四先生之門皆有足跡以其
數計之合二十有三人噫可謂¶盛矣自宋厯元至於國
朝二百餘年凡事業文章之焜燿者¶郡中尚能道之顧
<pb:KR4e0131_WYG_038-25a>
於此諸賢若不知有其人幸其名氏言論散¶見於諸書
者昭然猶在有終不得而泯者𢎞治辛酉郡守吉水¶鄧
侯受命而來凡所以惠乎民者既無不至閒考諸書竦
然¶興歎曰此邦先哲之盛如此而吾守兹土居士民之
上於一夫¶有善尚當表揚之況多賢如魯者乎且祭法
勤事捍患者亦祀¶之況有關於世敎者乎此其責不在
我而誰知永嘉縣新安汪¶君循好賢方切乃奉侯之意
擇地於郡之鹿城躬自計度創為¶書院作堂若干間中
<pb:KR4e0131_WYG_038-25b>
奉四先生旁則諸賢列侍像設既完版位<md:KR4e0131_SBCK_038-15b>¶斯置其氣貌
若相接其謦欬若相聞儼乎函文之間師弟子之¶相授
受也又闢館&KR0213;若干間使士之學於斯者居之其䂓約
大¶率倣白鹿洞而行其所以勵乎人又無不至者適侯
與汪君以¶公事至京事畢偕來請記竊嘗觀孔子設教
於洙泗之間一時¶弟子莫非齊魯之産惟子游一人自
呉而來若夫孟子之時北¶學於中國者亦唯陳良一人
自楚而至惟溫去閩頗邇其人學¶於朱子亦宜若去洛
<pb:KR4e0131_WYG_038-26a>
則逺矣何程門諸賢之多不減於閩耶吾¶是以益歎其
盛非獨當時所不能及而已侯為此舉固出於尊¶崇先
哲之意然所以望於後學者尤多葢四先生世不常有
而¶其書則常存學於斯者出而升堂則仰而挹其清和
之容入而¶讀書則俯而探其精微之㫖以守義理以樂
名敎以無愧於鄉¶之諸賢安知後世無賢守令者為爼
豆其間哉侯名淮字安濟<md:KR4e0131_SBCK_038-16a>¶舉進士為吾所取士雅知其
賢其為此吾固嘉其非俗吏可及¶也敢不書書院既成
<pb:KR4e0131_WYG_038-26b>
汪君以家艱去而東昌劉君來代復使人¶守視惟謹期
不至於廢墜亦可嘉者因倂書之¶
　　　新安縣學文廟重修記¶
保定為畿内大府屬縣十七新安在府東民鮮而地僻
驛舎不¶設終歳殆無過客縣令周君以進士選至乃得
優於為治歲餘¶徭役既均賦稅自足刑罰必中獄訟益
清治績遂為諸縣最知¶府董侯察其賢以新安不足為
也欲練其才俾攝州事州亦治¶數月代者至始還任民
<pb:KR4e0131_WYG_038-27a>
皆歡動如見父母令下惟行事舉輒立¶君固知民之可
使也初君來為縣三日例入學謁文廟視䂓制¶狹隘配
享諸賢坐列促廹上漏旁穿不蔽風日歎曰廟之陋至¶
此及丁祭陳設無地禮容莫展思有以興修之者久矣
君嘗行<md:KR4e0131_SBCK_038-16b>¶野見有木若干章可用又城上多蔓艸刈而積
之人莫喻其故¶一旦召陶工治為瓦甓計材物已具始
與學之師生議所以興¶修者且曰今提學御史陳公方
以此督責有司我其可慢皆應¶曰然乃擇𢎞治庚申八
<pb:KR4e0131_WYG_038-27b>
月朔旦興功俾縣丞劉朝典史徐銘分¶董其事然欲役
乎民顧民方阻飢不忍勞之適行賑䘏之令諭¶之曰來
受役者日給米三升民爭趨赴如流不四月而功成殿¶
之前建屋三楹廣與殿稱築臺䕶之殿及兩廡合二十
五楹自¶梁柱外悉易其故材而一新之以及祭器嘗假
於人至是亦無¶不備縣有學見於國志者特載建於前
元修於本朝永樂¶六年不著修建者主名宣徳以來題
於屋梁者有縣令李俊焦¶祥譚綬三人亦莫考其修葺
<pb:KR4e0131_WYG_038-28a>
之始末於是敎諭韓文珍訓導蕭¶韶相與謀曰賢令此
舉無亦使後人之茫然也乃具事實遣諸<md:KR4e0131_SBCK_038-17a>¶生蔡環張睿
走京師求文刻石予為君之鄉人知君之修於家¶者已
久既又聞施於政者出於流俗毎喜為道之及此舉官
不¶傷費民不告勞經營量度之間未嘗不寓乎仁愛之
意尤事之¶可喜者故特書之以示後之人而他故不暇
及云君名倫字伯¶明蘇之崑山人¶
　　　新安縣重建靜修書院記
<pb:KR4e0131_WYG_038-28b>
孟子曰五百年必有王者興其間必有名世者至叙禹
臯陶伊¶尹萊朱太公望散宜生於七篇之末所謂名世
者厯厯可數自¶周而降哲人賢相亦或庶幾乎此莫不
因其盛時有興於上者¶從而出焉皆足以名世若有不
偶然者此豈非天意乎抑又有¶不盡然者管寧生於魏
武攸緒生於周是也夫二子雖生於亂¶世而不為亂世
之用當綱常既淪而節義獨立天其於一人之<md:KR4e0131_SBCK_038-17b>¶身明斯
理之未亡以示乎萬世雖謂之有意可也宋社既屋元
<pb:KR4e0131_WYG_038-29a>
乘其弊入主中夏一時士大夫往往回¶面汚行變易所
守茍且以就功名士節不修而風俗日下葢亦難言矣
當是時乃有大¶賢君子生於河北曰劉靜修先生隱居
力學觀變待時俯視一¶世藐焉不滿其風節孤峻真有
鳯凰翔於千仭之意顧其自守¶甚嚴而處世則善葢將
合伯夷桞下惠而一之是以名聞中朝¶徴書再至始一
就之而即歸終竟辭之而不起觀其與時宰書¶詞氣雍
容若不為異至於出處之際介然不茍者固在也先生
<pb:KR4e0131_WYG_038-29b>
卒𦵏容城祠墓固在今新城西二十里有土矗起者三
人號其¶地曰三臺鄉先生講學之地也故有靜修書院
為當時所賜額¶而臨川危公素為之記元季兵荒書院
竟廢百餘年來艸棘中¶遺址猶存過者尚能指而道之
𢎞治十四年前進士崑山周君<md:KR4e0131_SBCK_038-18a>¶倫來為縣以先生為百
世之師也在他邑宜表之況新安有先¶生之遺跡忍覩
其廢而遂已乎君臨事無私而才具更優民信¶其德樂
於成事不數月而書院告完其制特三楹中設先生象
<pb:KR4e0131_WYG_038-30a>
而爼豆之初三臺中有孔子廟東有學西有書院廟亦
廢久而¶學改為神祠君毁之而廟亦不復建曰邑中有
廟著於令典此¶不已瀆乎乃改建書院於是知禮者以
為宜臺下有地數畆可¶樹藝委居民李彦行収其入歲
時縣令率僚屬師生往祀俾供¶費焉他日君以考績至
京為予道其故予聞之悚然曰寛少居¶鄉則慕先生之
為人今書院之役即欲為文以記惜言不文恐¶為先生
辱君起謝曰固所願也乃諾之而亦未能為也㑹君以
<pb:KR4e0131_WYG_038-30b>
政績著聞有召命將去任卒強書之葢先生之髙時之
人固¶有識其志者惟為國之諱不敢顯言耳予則何慮
於此雖然先<md:KR4e0131_SBCK_038-18b>¶生之所為亦自盡其志焉耳他何庸計先
生既晦蹟不仕功業¶無聞惟事著述以追程朱之學所
號四書精義易繫辭說皆不¶傳今所傳者特遺文數冊
而已同時有藁城安黙菴先生嘗有¶私淑之益其為人
庶可謂同道者君復得其遺文刻之將竝傳¶於世因記
書院之成故及之以見君之尚德好文非俗吏之所¶可
<pb:KR4e0131_WYG_038-31a>
及也¶
　　　兩山樓記¶
謝方石先生往歲以南京國子祭酒退處於家作兩山
之樓日¶登眺其上及召起為禮部侍郎仍掌祭酒事兩
山之樓猶在¶念不置或曰浙東多名山天台鴈蕩為尤
勝先生生長其地宜¶其不能忘也其知者曰先生所謂
兩山者非此之謂也葢先生¶所居左有山曰緦右有山
曰大夢而樓適居其間故名爾其知<md:KR4e0131_SBCK_038-19a>¶之深者曰先生所
<pb:KR4e0131_WYG_038-31b>
謂兩山又非此之謂也葢緦山先生之髙祖¶孝子府君
與曾祖處士之墓在焉大夢山其祖侍郎府君祖母¶節
婦及其父侍郎府君母淑人之墓在焉顧盻之頃不啻
與先¶世相接者葢悠然而白雲生若覩容貌於巖谷之
下泠然而悲¶風發若聆謦欬於林木之表思慕之懷庶
以自舒耳然則緦夢¶二山之至近者意且不在彼天台
鴈蕩雖勝又何暇論哉於是¶先生居國學者三年夢寐
故居春雨秋霜未嘗不南望而流涕¶也上疏乞歸至於
<pb:KR4e0131_WYG_038-32a>
再三天子知先生為賢師重其去不即¶允從先生以私
情未遂也謂寛曰兩山樓未有記願書之以解¶吾之思
寛與先生生同年而加衰繫官於朝歸亦未得孤露¶餘
生不勝邱壠之感也乃強書以復之¶
　　　順慶府修建廟學記<md:KR4e0131_SBCK_038-19b>¶今之郡縣猶古之列國也國有學學則三代共之春秋
凡築囿¶築臺作門作廐悉書之若建學未有書者豈無
學乎葢築與作¶者以不宜故書學其宜者不必書也觀
<pb:KR4e0131_WYG_038-32b>
於子産不毁鄉校則列¶國有學特於不毁見之皇朝之
興百四十年文敎播於天下¶雖邊徼之地武衛有學況
郡縣乎惟學之建其始䂓制多艸略¶弗備後之為治者
復因其簡陋任其傾頽待其身如寓客漫不¶之省其有
意於此者或侵乎公帑勞乎民力往往取戾而去人¶以
是懲不復為意可歎也順慶為四川屬府知府沈侯以
南京¶刑部郎中簡任而至侯為人清約簡重藹然君子
人也日坐堂¶上臨民治事不動聲色而施號令皆有條
<pb:KR4e0131_WYG_038-33a>
序尤惓惓於風化以¶學校為風化所關也初至視其學
不稱已有改作意久之政通¶敎行可以舉事乃具材物
發徒夫擇日興工戒不欲速以期堅<md:KR4e0131_SBCK_038-20a>¶完葢厯四年而工
始畢財不費乎官力不勞乎民䂓制備而美¶人心和而
恱侯之經營相度其心亦勞矣於是僚友師生皆以¶其
事當刻石以示久逺侯因考績至則來請予予於侯為
鄉人¶重侯之賢久矣覩其為政出於俗吏可喜敢不書
葢其學前為¶明倫堂次㑹饌堂次號房皆偪而卑隘顧
<pb:KR4e0131_WYG_038-33b>
其後有隙地可展為¶基乃悉撤去故屋特明倫堂如故
直其北增立㑹講堂其後仍¶立㑹饌堂各三間㑹講前
當甬道之半立御書樓東西兩偏¶各立號房四聨聨為
屋六間皆南向其兩端有垣垣有門東西¶相向以通出
入㑹饌東立厨房三間西立倉屋五間此學之制¶也若
廟之南有櫺星門故以木為之及故無致齋之所又神
厨¶神庫與宰牲堂故在明倫之東北於供祀不便乃伐
石為門而¶於明倫兩翼各立齋廬二間及遷厨庫於東
<pb:KR4e0131_WYG_038-34a>
廡後之東北此廟<md:KR4e0131_SBCK_038-20b>¶之制也或仍舊而修改或鼎新而建
造餘皆葺而新之棟宇秩¶秩綵繪煥然樹以綽楔郡人
聳觀工始於𢎞治十二年之六月¶畢工則十六年之六
月也又附郭南充縣學傾頽尤甚侯復以¶其餘力及之
亦無弗備至於壇廟之互遷以合於禮道塗之改¶築以
便於行作書院於郊外以為憇息之地造公舘於路次
以¶為止宿之所餘不能盡紀後之人其尚知侯之勞其
心以無隳¶其功也哉侯名林字材美蘇之長洲人成化
<pb:KR4e0131_WYG_038-34b>
辛丑進士¶
　
　
　
　
　
　
　家藏集巻三十八<md:KR4e0131_SBCK_038-21a>¶<md:KR4e0131_SBCK_039-1a>¶
<pb:KR4e0131_WYG_039-1a>
欽定四庫全書
　家藏集巻三十九¶
　　　　　　　　　　　　　明　呉寛　撰
　
