# -*- mode: mandoku-view -*-
#+TITLE: 家藏集
#+DATE: 2015-09-23 10:28:18
#+PROPERTY: JUAN 63


貢進士徐君墓誌銘¶
是為鄉貢進士徐君元獻之墓元獻名也其字尚賢常
之江陰¶人世隱于農為大族嵗出田賦以供國用多至
數千石其大父¶尤好義朝廷為旌其門江浙間字稱曰
<pb:KR4e0131_WYG_063-1b>
景南是也父惟正嘗¶任中書舍人娶同縣顔參政澤女
生君君資特頴慧甫十嵗已¶能賦詩坐客歎賞皆以為
徐氏有子矣稍長習舉業勤劬刻厲¶終日矻矻不自休
其父為人更嚴毅數延良師教之暮則躬造¶學舍督責
其業往往至夜分始去然君所習不但如今世舉子¶而
已凡它經諸子及漢唐以来古文詞悉務記覽故其下
筆沛¶然若不可禦成化十六年以縣學生員舉于鄉今
羅洗馬明仲<md:KR4e0131_SBCK_063-1b>¶李學士賓之為試官得其巻竒之擢魁其
<pb:KR4e0131_WYG_063-2a>
經衆以為當明年赴¶禮部人慕君爭欲一識面者及入
試竟落第公議皆為君不平¶君則歎曰吾行于衆未孚
行升胄監益務學以盡吾之事而已¶它何足計歸且踰
年猶不忍去其父也俄而疾作臨絶顧其父¶泣告惟以
不能榮親為恨及語所以保家之道甚至人謂其孝¶而
識且逺也年止二十有九君性謙謹見人如不能言其
所自¶處泊然寒士也與世之驕侈者絶不類少學于張
翰林亨父亨¶父没妻子無以為生所以周給之者一出
<pb:KR4e0131_WYG_063-2b>
於君士大夫稱之故¶卒也皆惜之卒以成化十九年三
月癸丑以又明年某月甲子¶葬于江陰縣觀莊村從其
母兆予昔家居君以文事来辨質者¶數矣予所望於君
者則不止此雖君亦不以此自望也而年竟¶不及壯所
學不得一施豈不惜哉於是君没後數月其父亦下<md:KR4e0131_SBCK_063-2a>¶世
其子經使人以濬縣令呉君之狀来乞銘予不得辭也
君娶¶薛氏生一子即經經尚幼美而好學銘曰¶
將永其年乎或有其位乎抑皆致之蔑徳與藝瑣瑣庸
<pb:KR4e0131_WYG_063-3a>
庸奚夀¶奚貴嗚呼徐君知保其家不知立身惟篤于義
而顯于文所不¶可致者尚在其後之人也乎¶
　　　山西道監察御史陸君墓誌銘¶
成化丁未監察御史陸君奉命出巡四川明年為𢎞治
戊申¶八月二十六日以疾卒于成都察院年五十於是
返柩至家葬¶且有日其子悦持鄉貢進士周澤之狀上
京師以墓銘請予昔¶過江都始識君于舟中江都君所
為縣也則聞君論政事多憂¶民之言及詢之縣人皆曰
<pb:KR4e0131_WYG_063-3b>
君真愛我者也以是知其賢後君將¶考績吏部未至朝
廷已召君為御史初試軄俄以父喪去服<md:KR4e0131_SBCK_063-2b>¶除實授復以
母喪去服除還任甫三月有四川之命已而卒矣¶蓋君
官雖且顯然兩罹家艱志不獲暢及是方有所為竟抱
其¶才以没其可惜也乎君諱愈字抑之姓陸氏相傳出
唐相宣公¶之後自曾祖昌四而上皆居嘉興海鹽之東
人以其姓姓塘祖¶成始遷馬廏里後割其地為平湖故
今為平湖人父桂娶朱氏¶生君君少游縣學刻意誦習
<pb:KR4e0131_WYG_063-4a>
嵗壬午中浙江鄉試㑹試不偶入¶太學與四方文士講
業號麗澤㑹乙未竟登進士第初知江都¶至則每鄉月
召有齒徳者一人使陳民隱以是民間利病知之¶無遺
吏胥無能欺者田瀕江湖不時息宿而税有定額能均
之¶貧民始安以民遭旱澇不知所備教之鑿港以時蓄
洩邵伯鎮¶隄每為水嚙而崩以石甃之嵗省修築之費
當嵗飢極力賑濟¶民多鬻子女于江南為贖還其家流
民復業則勸富人出牛種<md:KR4e0131_SBCK_063-3a>¶貸之秋成遂皆沾利其後有
<pb:KR4e0131_WYG_063-4b>
官銀數萬兩將輸户部言于巡撫¶大臣得留為備荒之
計而縣始有蓄積尤稱剛果御史理軍政¶嘗誣平民戍
邊者百數家抗之纍月不從竟得免有屯軍暴于¶一鄉
人多畏之即躬往擒置于法以其地曠恐生變特奏立
巡¶檢司蓋其見於為縣者如此及擢御史巡視京倉使
出納必平¶人莫敢違其法至出巡以蜀在萬里外官吏
多縱弛也宜以嚴¶治屬郡以至宣慰司而下皆竦然相
戒其人或犯法雖倚中貴¶人勢必按之不少假借倚勢
<pb:KR4e0131_WYG_063-5a>
者率其下編竹絶流取魚人誤觸¶輒遭其虐更痛治之
其所至多釋繫囚平反寃獄或修建養濟¶院以惠孤貧
慨然有盡舉弊政之意平生親賢好士而性尤仁¶厚有
姊早寡迎養于家弟遺一子育之如已出至於朋友親
戚¶所以周恤之者亦多又可謂賢矣配呉氏子男五曰
愷曰悌先<md:KR4e0131_SBCK_063-3b>¶卒曰悦俱呉出曰恂曰忱側室曹氏出女一
尚幼孫男一曰堂¶女二以卒之明年某月某日葬于里
中銘曰
<pb:KR4e0131_WYG_063-5b>
有為者才止于其身宜食者禄遺其子孫何以遺之惠
澤在人¶欲知其然考于刻文¶
　　　賀感樓先生墓誌銘¶
𢎞治已酉賀感樓先生病且劇年七十有六其冬顧謂
其子慈¶等曰我死汝必買石誌吾墓其往即呉原博以
請然能及我之¶見乎慈等泣而從之則使家僮踐冰雪
不逺數千里至京師以¶書来告予讀未竟泣曰先生果
不可起耶雖然先生為人非求¶後世名者今以是託我
<pb:KR4e0131_WYG_063-6a>
必有意也先生諱甫字美之姓賀氏其¶先自蜀徙呉家
世業儒而貧大父公宣仕國初為大理評事¶父宗振僑
居江陰娶薛氏生先生躬教之學忍貧刻厲志不少<md:KR4e0131_SBCK_063-4a>¶變
學業既成始還呉中出為塾師以共養其親人以其善
教爭¶相招延居數年則以親老不欲出弟子往往從學
于家久之亦¶倦教悉謝却焉因謂衣食不足雖古人不
能為仰事俯畜之計¶況欲為義事乎乃事廢舉使子弟
分治之下至僮㒒皆為盡力¶而家業復成其治家有法
<pb:KR4e0131_WYG_063-6b>
事不論鉅細處之井然有條率劑量¶所入以為用度儉
而不陋豐而不華及家益裕子孫益繁數舉¶貧乏時事
為戒或以故物示之使無妄費然視事所當為者則¶直
為之不吝先生真確人也與人言論無所詭隨而剖析
事理¶臧否人物必當善造就後進仲子恩授徒于家今
毛給事珵陸¶御史完王進士俸輩多起而成名然所以
開發其學者先生之¶力居多雅不信佛老巫覡陰陽術
數之説至斥絶其人里人有¶化之者篤於倫理待弟庸
<pb:KR4e0131_WYG_063-7a>
及其二子意愈無所不至族人有寓<md:KR4e0131_SBCK_063-4b>¶湖南監利者特使
其子訪之而挈其少者俱来教以儒業恩以¶明經首鄉
解未嘗誇于人顧誨之益力後恩舉進士卒于京師¶初
甚悲痛已而歎曰此固命也吾其安之耳遂怡然以老
然益¶遣諸孫進學宫期繼取科名所以誨之者則不懈
也先生儀觀¶修古衣冠整潔對客舉觴談謔間發綽有
古人風度為文章疏¶通簡質善於叙事凡郡中有所纂
述必禮請以預其後則以老¶辭不復出重其名者輒造
<pb:KR4e0131_WYG_063-7b>
其廬拜之初正統間詔有司舉士¶無錫遂以先生名上
吏部以所舉非本邑為不合例罷歸竟以¶隱終其身論
者尤惜其才云先生初號耻軒後更號感樓人因¶稱感
樓先生娶王氏有賢行先卒子男四人長即慈次即恩
次¶息次應應亦先卒女一人適沈堂孫男五人曰牧收
放改敢女¶一人曾孫男一人先生卒以其年某月某日
以某月某日葬于<md:KR4e0131_SBCK_063-5a>¶呉縣胥臺鄉之原銘曰¶
死生之際古人之所慎也夫豈有所覬惟示其得正死
<pb:KR4e0131_WYG_063-8a>
而無悶¶也然疾病則亂於此是圖其人之賢不必問也
起而從之不可¶復得吾獨抱夫私恨也黯然在堂待此
以暝無怪吾言之不盡¶也後世茫茫欲知其人亦可考
而信也¶
　　　明故奉訓大夫工部營繕清吏司員外郎呉君
　　　　墓誌銘¶
成化二十三年工部員外郎呉君以公事自蕪湖還朝
舍于¶崇文門外四月十七日與鄉人數輩㑹飲予家盡
<pb:KR4e0131_WYG_063-8b>
歡而散入夜¶疾㬥作旦有告君死者予弗信已而果然
鄉人相與驚曰昨者¶之㑹勸酬談笑宛然君之聲容也
而何為至于此則相與為文¶祭之於是其子金將扶柩
返葬泣拜請銘既許諾而去其葬有¶日矣始遣人奉吾
友史明古之狀来君諱璠字朝用蘇之呉江<md:KR4e0131_SBCK_063-5b>¶人也幼入
縣學以勤敏稱景泰七年中應天府鄉試凡再試禮¶部
輒中副牓㑹修英宗皇帝實録選工書者君在選中出¶
入館閣者三年復當㑹試君與今汝汀州行敏期必以
<pb:KR4e0131_WYG_063-9a>
進士舉¶白于李文逹公公不許竟以實録成授中書舍
人當是時君之¶父政與母楊氏皆在堂且老矣君歎曰
中書近臣顧不可以榮¶吾親耶三年考最父竟封如其
官而母號孺人間嘗奉恩詔¶使山東將還守臣厚贐君
悉却不受又嘗副駙馬都尉周公往¶平涼冊封韓王所
以贐君者益厚郤之如前日其亷潔如此秩¶滿連丁父
母憂起復始擢工部專董神木厰君素剛有才幹共¶事
者與諸工皆惴惴不敢違法已而陜西大飢人相食廷
<pb:KR4e0131_WYG_063-9b>
議以¶京儲足支數年可省嵗漕之未過淮者八十萬斛
令陜人赴河¶南受之便顧河流淺淤且漕卒非熟路不
習水性恐敗事宜先<md:KR4e0131_SBCK_063-6a>¶得人往治其役使無險阻之害是
固水利工部舉其屬以為無¶如君者乃以君名上遂被
璽書以行君至其地往来相度經營¶調度延見父老皆
以為河不運漕久矣勢難猝通為悉陳其利¶病君得其
説行之公私俱濟逺近稱便先是户部侍郎李衍奏¶漢
唐建都關中自河入渭竝通舟楫今宜舉行之有㫖仍
<pb:KR4e0131_WYG_063-10a>
命君¶往視君行至三門析津見水勢險惡歎曰豈有水
如此而可以¶運漕者乎為奏所以不可行之狀甚備詔
從其説河南之民得¶免茲役而不重困者君之力也蓋
還而有蕪湖抽分竹木之命¶其卒年六十以𢎞治元年
某月某日葬于邑之亢字原配同邑¶范氏封孺人繼東
安郝氏子男四人曰金曰鑾俱太學生曰鎮¶曰鋭女五
人適某某君貌毅然議論侃侃不阿狥人意及與人¶交
際歡如也居家待子弟嚴厲下至僮僕輩聞其聲畏之
<pb:KR4e0131_WYG_063-10b>
然量<md:KR4e0131_SBCK_063-6b>¶力授事用能不廢先業而推之以治官事故無不
舉也其自蕪¶湖而還以年勞將再擢官而君堅欲休致
曰吾老矣有田在呉¶江之上種秫作酒足以自樂雖使
黄金横帶尚能㒒㒒然從人¶奔走乎或留之笑而不應
蓋不及陳請而卒然其志則可尚已¶明古狀君之事詳
而有法予特取其槩序而為銘曰¶
才足以居位勞足以濟事不究厥施惟繫其志有禄不
饕其志¶則髙命如之何安此丘阿
<pb:KR4e0131_WYG_063-11a>
　　　鄉貢進士陳君墓誌銘¶
士自少時必有志向其所向髙者已不暇論其次亦將
擇術業¶流聲名以出乎凡民之上或不獲遂則栖栖彷
徨若無所容有¶至於終身而不遂者則其氣抑鬱憤懣
死而不瞑不亦可悲也¶哉以予觀于塲屋之士往往與
命爭勝負至于無如之何乃已<md:KR4e0131_SBCK_063-7a>¶陳君初居㕓市中稍長
慨然有志於學家貧無以資給人頗沮¶之君不顧方從
師習為程文刻苦特甚已而入縣學與諸生講¶業諸生
<pb:KR4e0131_WYG_063-11b>
多富家子君處其間自若竟以易經中成化甲午應天¶
府鄉試凡上禮部得校官輒不受乃益教其子言讀書
言亦中¶鄉試於是父子同在禮部有勸之者曰校官可
受矣君不應敝¶衣破履徒步京師其志必欲得進士至
是凡五舉不能得南歸¶數月竟卒于家年六十四君初
名黻字徳明更名洪謨後復更¶元謨則以為國學生避
祭酒周公名也君世家長洲祖聞道考¶仲玉母楊氏君
娶宋氏生男即言女二適歸愷徐紹宗妾生男¶某孫男
<pb:KR4e0131_WYG_063-12a>
一女一其生宣徳已酉六月二十七日卒𢎞治辛亥三¶
月十七日將以明年某月某日葬于某山言介其友數
輩泣拜¶請銘君質檏少外慕家素無厚産能自力於學
凡葬母婚弟皆<md:KR4e0131_SBCK_063-7b>¶竭所有營辦家本戍籍能脱族人於轉
徙徭役中皆其力也銘¶曰¶
既成其已復成其子志則得矣而止于是其孰所使¶
　　　廣西等處承宣布政使司右參議贈右參政馬
　　　　君墓誌¶銘
<pb:KR4e0131_WYG_063-12b>
邕容間羣蠻跳梁民被殘虐不得耕作殆無寧嵗朝廷
命守¶臣分道出兵勦之副帥馬俊當自古田入俊負勇
自雄衆推參¶議馬君偕行君不復疑慨然就道行且百
里初與冦遇殺獲頗¶利俊易之明日入益深數阻塹君
慮冦有備戒勿進俊謂前軍¶度者殆盡此何足慮復行
路屈曲而隘僅容一騎士卒隔絶不¶相顧俄伏發叢薄
間君知事急即下馬諭冦冦固識君曰此非¶馬參議乎
奈何從俊至此遂併遇害麾下死者數十人時𢎞治<md:KR4e0131_SBCK_063-8a>¶五
<pb:KR4e0131_WYG_063-13a>
年正月二十三日也報至上為憫然詔贈君右參政仍¶
令其子效才為太學生且命有司諭祭皆出特恩云君
諱鉉字¶孔任成化八年進士初授工部虞衡司主事專
督薊州銕冶始¶至知冶事多奸弊去首惡一人衆懼而
守法既乃日務施設工¶役減而嵗課倍增三年當代巡
撫大臣知其才奏留之又三年¶遷員外郎滿考還本司
再遷郎中方乞歸省親遣造吉王墳工¶訖還掌司事已
而有廣西之擢矣君居官精勤事無巨細經君¶裁酌者
<pb:KR4e0131_WYG_063-13b>
後即可行與人處和而有守視義所當為非人言所感¶
貌雖寢而雙目閃爍有光對客楚語而理致了然可聽
其事父¶母孝交朋友信而待宗族甚厚嘗制義田百畝
以賙給之又别¶置田五十畝供祭祀家塾之費性好學
多通而尤深於易公暇¶輒與諸生講業所著述皆成巻
帙人多傳之家世吉之永新業<md:KR4e0131_SBCK_063-8b>¶儒為宦族君之曾祖成
安祖性愚俱不仕父體和封奉直大夫¶工部虞衡司員
外郎母尹氏封宜人配甘氏亦封宜人子男二¶長即效
<pb:KR4e0131_WYG_063-14a>
才次效良女一許嫁安福劉騰騰之父今掌國子司業¶
事春坊諭徳道亨也道亨與予皆君同年進士聞君之
死相與¶傷痛不已於是效才乃奉道亨狀来乞予墓銘
予聞君嘗分守¶古田能以恩信服羣蠻及議用兵延數
月始發彼固知備矣而¶況出不以律如宋任福者事安
得不敗哉雖然人孰無死君獨¶死於國而朝廷褒䘏之
厚且如此亦可謂得其死矣君死時¶年五十以明年某
月某日葬于某山之原銘曰
<pb:KR4e0131_WYG_063-14b>
嗟孔任兮藏于斯魂氣鬱結兮將何之百粤迢迢兮桂
嶺嶮巇¶藏蚖虺兮伏豺貔肆毒齒兮傷人肌化厲鬼兮
逐滅而無遺吾¶身雖亡兮民樂且嬉酌潯之水兮俎豆
有祠目光炯然兮象而<md:KR4e0131_SBCK_063-9a>¶置之嗟孔任兮其安于斯¶
　　　明故中順大夫江西南安府知府汝君墓誌銘¶
𢎞治六年南安府知府汝君述軄于朝以老例得致仕
命下¶君即日馳歸未幾病作以其年七月七日卒享年
六十一其孤¶舟等卜明年十二月某日葬于呉江縣某
<pb:KR4e0131_WYG_063-15a>
都某地託兵部主事¶呉鋆奉其先友史明古之狀来乞
銘鋆為君之子壻初訃於予¶予方為之悼惜曰君勞於
仕宦久矣始就間適何遂至此今之¶葬予能忘情乎且
明古與君知契尤深自以叙君平生甚悉則¶予又能已
於言乎君諱訥字行敏汝氏蘇州呉江人其先葢出¶商
之汝鳩汝方至春秋時晉有大夫叔齊及寛漢有魯相
郁自¶魏晉以降未有顯者今其族獨盛於呉江居黎里
者十室而五¶多不相通葢同所出也君之曾祖曰琪祖
<pb:KR4e0131_WYG_063-15b>
曰璣父曰思逺世掌<md:KR4e0131_SBCK_063-9b>¶田賦于鄉思逺蚤喪君賴祖母吕
氏撫育以長少從故進士奚¶昌授尚書景泰四年以縣
學弟子鄉試中式屢試禮部不中君¶素善書㑹修英宗
皇帝實録選入史館嵗餘將再從禮部¶試期必取甲科
時李文逹公為總裁官沮之實録成竟授中書¶舍人一
時朝臣當受誥敕者率欲得君書蹟来請于門者不¶絶
君不以勞辭或以金幣酬謝輒却去曰此職業也秩滿
擢南¶京兵部武選司員外郎再遷郎中精勤明敏益舉
<pb:KR4e0131_WYG_063-16a>
其職今冡宰¶致仕三原公為司馬最器許君公退輒召
與語凡掌武選十年¶擢知汀州俄丁生母憂服除改知
南安南安距庾嶺為海南貨¶物所入之道其細民仰負
荷為生大姓則居積致富商賈雜處¶往往爭利搆訟官
吏受賕多不得平君視犯者一斷以法迄無¶所上下至
於細民尤加意撫䘏之必不得已始施鞭撻人以為<md:KR4e0131_SBCK_063-10a>¶得
牧守體自君入官行履完潔交游所與能逺貴勢且為
人坦¶易表裏一致平居善談笑脱去富貴氣習其于財
<pb:KR4e0131_WYG_063-16b>
利漠然未嘗¶枉已茍一介之取尤不與人較有粥田者
既受直後輒倍約或¶勸君訟君曰與小人較自失多矣
卒讓與之故仕宦三十年田¶廬無所增益卒之日家無
遺財其亷介可知也君喜為詩格韻¶平暢所著有學鳴
集若干巻書法清勁得晉人筆意父思逺以¶君貴贈南
京兵部武選司員外郎母黄氏為宜人生母計氏封¶太
宜人妻陸氏封宜人先卒三男子曰舟曰礪皆業進士
曰霖¶尚幼五女子長即適主事呉鋆次適金澤餘皆在
<pb:KR4e0131_WYG_063-17a>
室男孫一曰¶世恩銘曰¶
嗟嗟汝君美而有文我識其人白而長身孰不出仕仕
而不反¶游樂于鄉君則不晚南安之政視民恐夷峴山
之淚横浦之碑<md:KR4e0131_SBCK_063-10b>¶曷不百年以慰民思乃歛以殯子孫環
視亦有知友事行以次¶後知其藏我銘在是¶
　　　江西提刑按察司僉事楊君墓誌銘¶
江西提刑按察司僉事酆都楊君致仕餘二十年以𢎞
治七年¶八月十八日卒享年七十三君諱大榮字崇仁
<pb:KR4e0131_WYG_063-17b>
天順元年登進¶士第初授大理右寺評事已善折獄有
名法司間廬陵王恭毅¶公時長大理藐視其屬顧獨見
器許㑹憲宗命大臣各舉¶所知擢用恭毅特舉君始有
江西僉事之擢江西俗喜訟詞相¶牽引輒數十百人挾
私報復反覆深巧猝未易辨君至稍加訊¶鞠即見情偽
南昌有勢要人被盜其子壻誣仇家君察其誣狀¶釋去
衆為君危毅然不顧曰某不能以民命附勢也後真盜
出¶始皆媿服建昌豪民楊洪三以盜誣朱槐等二十八
<pb:KR4e0131_WYG_063-18a>
人瘐死且<md:KR4e0131_SBCK_063-11a>¶半亦辨其誣而抵豪于法闔邑稱快九江指
揮李貴與百户田¶春不相能知巡按御史金忠刻欲陷
之嗾盜引春春不勝搒掠¶誣服君獨疑之時多憚金無
敢爭者曰案成矣君爭之甚力立¶釋春及同案者十六
人故都御史貴溪髙公實傳其事然君非¶特折獄而已
嘗分巡九江盜猝起設䇿掩捕之獲其首舒原一¶等三
十五人未幾盜復起寧縣殺官吏衆相愕眙計無所出
君¶不為動曰是惡能為徐諭兵士躬督捕之獲羅萬珪
<pb:KR4e0131_WYG_063-18b>
等七十人¶鄰邑為萬珪餘孽所苦復遣人潛捕獲之凡
五十二人自是所¶部帖然無敢為梗者君既以才具自
負耻隨俗上下大忤當道¶者秩將滿竟乞致仕去部民
數千人爭走上司請還君君不顧¶而行士大夫歎其髙
致多賦詩送之今張學士廷祥為序其首¶君既家居非
公事不至縣門然事有不平者亦言之令不能嘿<md:KR4e0131_SBCK_063-11b>¶嘿也
家故饒裕更斥所有為義事不一至所感遇往往發之
於¶詩嵗久成編號靜軒集云君之先為麻城人五世祖
<pb:KR4e0131_WYG_063-19a>
徳元仕元¶為萬户統軍于蜀始家酆都曾祖繼祖祖文
興俱不仕父𢎞道¶陰陽學訓術贈文林郎大理右寺評
事母戴氏封孺人娶呉氏¶封如其母先卒子男六人曰
孟琦華陰縣丞曰孟瑛刑部主事¶曰孟琳陰陽訓術曰
孟瓊曰孟瑶曰孟瑜女十人長適蘄水縣¶主簿文學次
適承事郎夏邦政次適貢士張閱巖次適千户羅¶璋次
適貢士牟正大次適縣學生黄吉次適國子生易象次
適¶縣學生王寅餘尚幼孫男五曰乾曰蒙曰頥曰晉曰
<pb:KR4e0131_WYG_063-19b>
巽女六曾¶孫男二於是孟瑛將歸葬其父既卜得卒之
明年某月某日以¶其父平生宜有銘自為狀来請於予
予曰子之母之葬嘗書其¶墓矣此宜他圖則固請不已
乃叙而銘之銘曰<md:KR4e0131_SBCK_063-12a>¶楊在巴蜀自楚而分有家爰起以武統軍既歴四世為
僉憲君¶邑故朴野科第無聞君游鄉校襃然出羣遂取
甲科始顯以文¶孰不入官人亦有云凡治刑獄頗類放
紛君在臬司强抑寃伸¶羣盜歛蹟況敢狺狺直道自信
<pb:KR4e0131_WYG_063-20a>
掩其功勤雖不獲上卒信于民¶投劾而歸早奉其身扣
船共留耄倪蔽津髙位不酬大耋漸臻¶乃以其餘遺其
後人過庭受教儒服振振仲也刑曹復繼清芬¶樂哉鄉
社几席前陳邑令乞言禮為上賓何命之遘歲行在寅¶
奄忽即世莫知其因龍停之原若堂者墳琢石叙述永
閟幽窀¶
　　　山東徳州同知韓君墓誌銘¶
成化丙午山東徳州同知韓君以病乞致仕白于巡撫
<pb:KR4e0131_WYG_063-20b>
都御史¶無錫盛公公以君可用不許君請益堅則許之
因嘉其恬退以¶為屬吏勸也乃給官舟遣人䕶送還鄉
所以禮待之者甚至仍<md:KR4e0131_SBCK_063-12b>¶畀以符有履歴年深操持潔白
仁厚牧民人皆稱頌之語所以¶褒奬之者尤切也君既
還日與親戚故舊游宴閭里間以樂時¶復為詩章與知
友相倡和因自號樂閒以見志他日過予握手¶叙少壯
時事相與感歎乃曰某蒙朝廷之恩當州郡之寄愧¶則
多矣而勞亦甚焉今獲奉身而退以尋晚嵗之樂回視
<pb:KR4e0131_WYG_063-21a>
同輩¶存者幾人則勞雖甚而幸亦多然人豈有久幸於
世者哉葢數¶年前嘗即某鄉預為葬穴而黄州通判呉
君元璧既為夀藏之¶銘今𢎞治丙辰年且七十四而實
病矣願更為志銘以及我之¶見也予曰公雖病而狀貌
加壯年雖髙而食飲則豐何遽為是¶則不以為然數具
書来促繼之以詩曰某實病甚矣恐不及見¶矣為之惻
然君名熈字彦哲姓韓氏世為呉人少入郡學習尚¶書
翹然諸生中累舉于鄉不偶循例入國學居數年始選
<pb:KR4e0131_WYG_063-21b>
授徳<md:KR4e0131_SBCK_063-13a>¶州同知徳州距京師不逺舟車上下號為要衝君
日夜酬應不¶倦州守倚之上官知其才數委以事亦惟
君亷公人故信之而¶事皆濟若清軍伍運糧餉訊寃獄
賑飢民及造浮橋數事州人¶皆能言之君和厚人也接
人歡然人有急難亦善排解性疏通¶然重名檢不肯為
無耻事見士大夫之賢者則樂親之治家不¶紊子孫能
奉其教而僮㒒亦為盡力故君得白首安享其樂焉¶大
父文誠父永昌皆以隱終母某氏以永樂癸夘某月某
<pb:KR4e0131_WYG_063-22a>
日生¶君君娶張氏先卒子男二曰玢娶髙氏曰瑾娶顧
氏女一曰秀¶卿適袁鼐皆蔣氏出也孫男二女二皆幼
銘曰¶
呉城之西地惟吉陬日召工作幽室有禄不饕守官律
孰厚其¶藏惟此物欲掩其幽俟百袠吾言不欺尚可質¶
　　　明故福州府知府張君墓誌銘<md:KR4e0131_SBCK_063-13b>¶𢎞治八年冬福州府知府張君述職于朝明年既畢事
將還¶任便道過家俄以疾卒實閏三月三十日也享年
<pb:KR4e0131_WYG_063-22b>
六十四其孤¶瑶方治葬具趨呉中以南京兵部郎中華
山之狀来乞文表于¶墓上予念君北上時嘗過謁予今
幾月耳遂至于此為之慘然¶君諱遜字時敏號鈍軒姓
張氏無錫人也曾大父均佑元萬户¶大父定考文簡皆
不仕君少入縣學為弟子年二十四中鄉舉¶後五舉進
士輒不中始授福建同安知縣至即以亷潔自勵大¶書
座隅曰不如是神其殛之早夜施政勤敏不懈修舉廢
弛賑¶濟窮民不擾而食足有内侍家故居邑中恃勢豪
<pb:KR4e0131_WYG_063-23a>
横侵占田園¶一切奪還之民豪户有丁三百餘税糧不
時納追徵輒及族長¶往往瘐死獄中驗其人而均𣲖之
始無逋負者治為諸縣最部¶使者每舉君以為縣令法
因奏請旌異遂擢福寧知州州治瀕<md:KR4e0131_SBCK_063-14a>¶海盗賊出没為害
遣人捕之即皆散去其為政一如同安時以¶丁母錢氏
憂去服滿適涿州缺守州事劇難治乃以授君涿宻¶邇
京師路當要衝公使人往来如織君量民出車籍記姓
名使¶旋相受役始無往時不均之歎州有滯獄至則決
<pb:KR4e0131_WYG_063-23b>
之人服其明¶訟始息已而天旱蝗生捕之殆盡是秋榖
倍收明年蝗益甚積¶地尺餘君焚香祝天悉西北飛去
部使者復奏其績獲給誥¶命進階奉直大夫協正庶尹
贈其父如其官階母為宜人室邵¶氏贈宜人繼王氏封
宜人又明年始有福州之擢初至事方冗¶積未幾裁決
無遺及事有不便於民者竝罷之乃平徭役公用¶度使
吏無所用其奸又禁凶惡不得自逞其徒畏法爭歛蹟
以¶避每旦上堂吏左右立燃燭治文書不休藩臬二司
<pb:KR4e0131_WYG_063-24a>
在上督責¶稟承不遑暇食而君處之裕如君為守令多
慕古循吏其所施<md:KR4e0131_SBCK_063-14b>¶設大率以養民為務故去任之日民
輒留之在同安時立石道¶旁稱頌徳政持金餽贐有追
至數百里之外者君既拒却民亦¶立石頌之及去涿州
爭脱其鞾懸於坊市以示不忘事雖不古¶亦足以觀民
情也蓋官不必崇惟其行乎志政不必異惟其得¶乎民
屢仕州縣莫非親民之官志之所至無所不遂惠澤下
被¶民多懐之彼列清貫居要地者非無其人考其平生
<pb:KR4e0131_WYG_063-24b>
亦足讓乎¶故載其治行一二以慰君于九原且以為其
子孫之慰耳君二¶子長即瑶次琇俱縣學生女三長適
華麟祥次適盛奭次許談¶一駿孫男四曰伯徽伯純伯
&KR0008;伯師¶
　　　亡兄處士墓誌¶
亡兄諱宗字原本姓呉氏世為蘇之長洲人先修撰東
庄府君¶長子也先君初娶居氏生吾兄居氏既免身而
没賴祖母韓氏<md:KR4e0131_SBCK_063-15a>¶保䕶備至而繼母張安人更鞠之如已
<pb:KR4e0131_WYG_063-25a>
生迄長以大吾兄生而¶謹畏未嘗出門與里中兒嬉戲
既入小學誦習顓勤不以風雨¶寒暑廢業年十七八先
君以少兄弟而家事方殷使分掌之吾¶兄於事輒能治
其治事左右簿籍雖一錢尺帛必謹記注久之¶出入嵗
月莫有能欺之者人以克家子稱之素寡交游倦酬應¶
故或終嵗不出里門里人至有不識其面者性復儉約
室無妾¶媵之奉衣履敝必更浣濯補綴服之尤好潔所
居汎掃拂拭日¶數次不厭至於庋置器物亦必有常處
<pb:KR4e0131_WYG_063-25b>
蓋其為人如此寛既竊¶科第仕於朝鄉䣊以為貴顯矣
然吾兄自處如前日絶無驕¶侈氣人益賢之成化乙未
之秋寛得㫖歸省而先君不幸已¶棄諸孤兄弟相見抱
持慟哭孰意明年而吾兄亦以病不起嗚¶呼哀哉蓋吾
兄待人極和易終其身未嘗以惡聲加人故卒之<md:KR4e0131_SBCK_063-15b>¶日自
繼母王安人而下哭之皆盡哀而傭奴輩亦有泣下者
其¶生永樂庚子八月五日卒以成化丙申八月二十八
日享年五¶十有七娶同里陸氏子男二曰奎曰奫奫習
<pb:KR4e0131_WYG_063-26a>
進士業女一曰淑¶真適夏靖先卒孫女一以卒之明年
十二月四日葬於呉縣五¶都太平鄉花園山之先塋將
葬寛既請少司成費廷言先生銘¶墓上之石矣復取嘗
所述事行刻之納於墓中以為誌云¶
　　　陸秉誠墓誌銘¶
陸自晉以来為呉郡著姓更千百年陸姓者里有之若
其家之¶盛衰族之聚散則係其人之賢否耳距秉誠二
世尚有仕為縣¶佐者自時寖亦無聞若秉誠在子孫中
<pb:KR4e0131_WYG_063-26b>
其殆可稱者乎秉誠諱¶忠為則新之孫以髙之子母曰
李氏氏没時秉誠年甫十四又¶二年而以髙没一旦遂
筦家政人為其素不習事慮而秉誠輒<md:KR4e0131_SBCK_063-16a>¶能貿易以為衣
食謀妻子訖賴其温飽視羣從家幸不與俱墜¶性孝友
常痛不及養親遇時物必薦生鮮兄弟一女兄既嫁事¶
當行止朝暮咨之如母此其可稱者秉誠娶王氏無子
再娶何¶氏生一男曰鼎一女曰素清適張釗側室生一
男曰節孫男二¶女一秉誠生於宣徳丁未四月八日卒
<pb:KR4e0131_WYG_063-27a>
於成化丙申二月十二¶日享年五十以嵗戊戌三月十
一日始葬于呉縣五都太平鄉¶花園山之原予兄原本
其女兄之夫也故二子来求予銘銘曰¶
太平之鄉山水深長中有幽室斯人斯藏百年為期而
止於此¶慰以一言息我以死¶
　　　逸晚翁夀藏記¶
禮曰百年曰期故予嘗論人之生以一日譬之五十以
前日之¶晝也五十以後日之夜也以四時譬之五十以
<pb:KR4e0131_WYG_063-27b>
前時之春夏也<md:KR4e0131_SBCK_063-16b>¶五十以後時之秋冬也明乎是説則能
逹乎委順之道逹乎是¶道則能治乎豫備之具是故鳥
宿于林獸藏于山知乎夜者也¶魚潜于淵蟲蟄于室知
乎秋冬者也惟物尚然人不如物可乎¶見世之將老者
或為之衣衾或為之棺槨或又為之葬穴蓋¶知斯理
之必然而豫備者是以君子與之若吾里逸晚翁其所¶
謂知斯理而能豫備者乎或以翁家素饒裕故能為此
彼貧者¶雖欲為而力有所不能蓋無財不可以為悦者
<pb:KR4e0131_WYG_063-28a>
也是殆不然夫¶貧者勞苦困迫求無所得欲無所遂不
能以自存往往呼天以¶祈死然人終不與之者蓋非發
於中心之真也富者則異於是¶安康欣樂求無不得欲
無不遂故常以死為諱有不忍言及之¶者於此而及之
則發於中心之真而知斯理之必然者也𢎞治¶壬子翁
年六十有六乃八月之吉即呉城西横山先塋之側命<md:KR4e0131_SBCK_063-17a>¶工作葬穴土厚而燥材良而堅深廣僅容不侈不儉功
畢以其¶子瑬居京師俾請文以為記予與翁居甚邇且
<pb:KR4e0131_WYG_063-28b>
有交親之好欲¶辭之不可㑹瑬將歸省請不已則書此
授之翁名瀚字宗大自¶號逸晚姓湯氏其先家江陰後
徙于蘇為呉縣人曾祖曰潤卿¶祖曰均澤父曰彦祥贈
大興縣知縣母安人楊氏湯為呉中大¶族聚居凡百人
翁於同母兄弟最少少即敏恪善治事事難決¶者諸兄
顧咨於翁翁更服勞不倦數賈于外以資給其家之用¶
度久之積更厚及其兄渭起太學知大興縣雖有禄入
凡用度¶愈資給之渭竟以亷吏稱至遇人謙和士大夫
<pb:KR4e0131_WYG_063-29a>
多喜與交若郡¶太守行鄉飲禮翁得預賓席比嵗郡中
飢有勸分之令翁出米¶若干斛授承事郎時有司急於
賑䘏多濫及里人謂翁獨宜而¶翁亦不以為榮也配徐
氏子男五人曰璠曰璋曰璽曰瑬曰珙<md:KR4e0131_SBCK_063-17b>¶璋珙俱早卒璽
為伯兄後瑬鴻臚寺序班女一人適袁泰孫男¶二人曰
似曰俶是為記¶
　
　
<pb:KR4e0131_WYG_063-29b>
　
　
　
　
　
　
　
　家藏集巻六十三<md:KR4e0131_SBCK_063-18a>¶<md:KR4e0131_SBCK_064-1a>¶
<pb:KR4e0131_WYG_064-1a>
欽定四庫全書
　家藏集巻六十四¶
　　　　　　　　　　　　　明　呉寛　撰
　　
