# -*- mode: mandoku-view; -*-
#+TITLE: 匏翁家藏集
#+DATE: 2015-09-11 16:49:26.297153
#+PROPERTY: ID KR4e0131
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 63
#+PROPERTY: FILE SB04n0168-063匏翁家藏集-卷第六十三.
<pb:KR4e0131_SBCK_063-1a>¶
匏翁家藏集卷第六十三¶
　墓誌銘一十首　壽藏銘一首¶
　　　鄕貢進士徐君墓誌銘¶
是爲鄕貢進士徐君元獻之墓元獻名也其字尚賢常之江隂¶
人世隱于農爲大族歲出田賦以供國用多至數千石其大父¶
尤好義朝廷爲旌其門江浙間字稱曰景南是也父惟正嘗¶
任中書舎人娶同縣顔參政澤女生君君資特頴慧甫十歲巳¶
能賦詩坐客歎賞皆以爲徐氏有子矣稍長習舉業勤劬刻厲¶
終日矻矻不自休其父爲人更嚴毅數延良師教之暮則躳造¶
學舎督責其業往往至夜分始去然君所習不但如今世舉子¶
而巳凡它經諸子及漢唐以來古文詞悉務記覽故其下筆沛¶
然&KR0002;不可禦成化十六年以縣學生員舉于鄕今羅洗馬明仲¶
<pb:KR4e0131_SBCK_063-1b>¶
李學士賔之爲試官得其卷奇之擢魁其經衆以爲當明年赴¶
禮部人慕君爭欲一識面者及入試竟落第公議皆爲君不平¶
君則歎曰吾行于衆未孚行升胄監益務學以盡吾之事而巳¶
它何足計歸且踰年猶不忍去其父也俄而疾作臨絕顧其父¶
泣告惟以不能榮親爲恨及語所以保家之道甚至人謂其孝¶
而識且逺也年止二十有九君性謙謹見人如不能言其所自¶
處泊然寒士也與世之驕侈者絕不𩔖少學于張翰林亨父亨¶
父没妻子無以爲生所以周給之者一出於君士大夫稱之故¶
卒也皆惜之卒以成化十九年三月癸丑以又明年某月甲子¶
葬于江隂縣觀莊村從其母兆予昔家居君以文事來辨質者¶
歎矣予所望於君者則不止此雖君亦不以此自望也而年竟¶
不及壯所學不得一施豈不惜哉於是君没後數月其父亦下¶
<pb:KR4e0131_SBCK_063-2a>¶
世其子經使人以濬縣令吳君之狀來乞銘予不得辭也君娶¶
薛氏生一子即經經尚㓜美而好學銘曰¶
將永其年乎或有其位乎抑皆致之蔑德與藝𤨏𤨏庸庸奚壽¶
奚貴嗚呼徐君知保其家不知立身惟篤于義而顯于文所不¶
可致者尚在其後之人也乎¶
　　　山西道監察御史陸君墓誌銘¶
成化丁未監察御史陸君奉命出廵四川明年爲弘治戊申¶
八月二十六日以疾卒于成都察院年五十於是返柩至家葬¶
且有日其子恱持鄕貢進士周澤之狀上京師以墓銘請予昔¶
過江都始識君于舟中江都君所爲縣也則聞君論政事多憂¶
民之言及詢之縣人皆曰君眞愛我者也以是知其賢後君將¶
考績吏部未至朝廷巳召君爲御史&KR0004;試軄俄以父喪去服¶
<pb:KR4e0131_SBCK_063-2b>¶
除實授復以母喪去服除還任甫三月有四川之命巳而卒矣¶
葢君官雖且顯然兩罹家艱志不𫉬暢及是方有所爲竟抱其¶
才以没其可惜也乎君諱愈字抑之姓陸氏相傳出唐相宣公¶
之後自曾祖昌四而上皆居嘉興海鹽之東人以其姓姓塘祖¶
成始遷馬廐里後割其地爲平湖故今爲平湖人父桂娶朱氏¶
生君君少游縣學刻意誦習歲壬午中浙江鄕試㑹試不偶入¶
太學與四方文士講業號麗澤㑹乙未竟登進士第&KR0004;知江都¶
至則毎鄕月召有齒德者一人使陳民隱以是民間利病知之¶
無遺吏胥無能欺者田瀕江湖不時息宿而稅有定額能均之¶
貧民始安以民遭旱澇不知所僃教之鑿港以時蓄&KR0165;邵伯鎭¶
隄毎爲水嚙而崩以石甃之歲省修築之費當歲飢極方賑濟¶
民多鬻子女于江南爲贖還其家流民復業則勸富人出牛種¶
<pb:KR4e0131_SBCK_063-3a>¶
貸之秋成遂皆沾利其後有官銀數萬兩將輸戶部言于廵撫¶
大臣得畱爲僃荒之計而縣始有蓄積尤稱剛果御吏理軍政¶
嘗誣平民戍邊者百數家抗之纍月不從竟得免有屯軍㬥于¶
一鄕人多畏之即躳徃擒置于法以其地曠恐生變特奏立廵¶
檢司葢其見於爲縣者如此及擢御吏廵視京倉使出納必乎¶
人莫敢違其法至出廵以蜀在萬里外官吏多縱弛也宜以嚴¶
治屬郡以至宣慰司而下皆竦然相戒其人或犯法雖倚中貴¶
人𫝑必按之不少假借倚𫝑者率其下編竹絕流取魚人誤觸¶
輙遭其虐更痛治之其所至多釋繫囚平反寃獄或修建養濟¶
院以惠孤貧&KR0099;然有盡舉弊政之意平生親賢好士而性尤仁¶
厚有姊早寡迎養于家弟遺一子育之如巳出至於朋友親戚¶
所以周恤之者亦多又可謂賢矣配吳氏子男五曰愷曰悌先¶
<pb:KR4e0131_SBCK_063-3b>¶
卒曰恱俱吳出曰恂曰忱側室曹氏出女一尚㓜孫男一曰堂¶
女二以卒之明年某月某日葬于里中銘曰¶
有爲者才止于其身宜食者祿遺其子孫何以遺之惠澤在人¶
欲知其然考于刻文¶
　　　賀感樓先生墓誌銘¶
弘治巳酉賀感樓先生病且劇年七十有六其冬顧謂其子慈¶
等曰我死汝必買石誌吾墓其往即吳原愽以請然能及我之¶
見乎慈等泣而從之則使家僮踐冰雪不逺數千里至京師以¶
書來告予讀未竟泣曰先生果不可起耶雖然先生爲人非求¶
後世名者今以是託我必有意也先生諱甫字美之姓賀氏其¶
先自蜀徙吳家世業儒而貧大父公宣仕　國初爲大理評事¶
父宗振僑居江隂娶薛氏生先生躳教之學忍貧刻厲志不少¶
<pb:KR4e0131_SBCK_063-4a>¶
變學業旣成始還吳中出爲塾師以共養其親人以其善教爭¶
相招延居數年則以親老不欲出弟子往往從學于家乆之亦¶
倦教悉謝却焉因謂衣食不足雖古人不能爲仰事俯畜之計¶
況欲爲義事乎乃事廢舉使子弟分治之下至僮㒒皆爲盡力¶
而家業復成其治家有法事不論鉅細處之井然有條率劑量¶
所入以爲用度儉而不陋豐而不華及家益&KR0073;子孫益繁數舉¶
貧乏時事爲戒或以故物示之使無𡚶費然視事所當爲者則¶
&KR0033;爲之不吝先生眞確人也與人言論無所詭隨而剖析事理¶
臧否人物必當善造就後進仲子恩授徒于家今毛給事珵陸¶
御史完王進士俸輩多起而成名然所以開發其學者先生之¶
力居多雅不信佛老巫覡隂陽術數之&KR0003;至斥絕其人里人有¶
化之者篤於倫理待弟庸及其二子意愈無所不至族人有寓¶
<pb:KR4e0131_SBCK_063-4b>¶
湖南監利者特使其子訪之而挈其少者俱來教以儒業恩以¶
明經首鄕解未嘗誇于人顧誨之益力後恩舉進士卒于京師¶
初甚悲痛巳而歎曰此固命也吾其安之耳遂怡然以老然益¶
遣諸孫進學宮期繼取科名所以誨之者則不懈也先生儀觀¶
修古衣冠整潔對客舉觴談謔間發綽有古人風度爲文章疏¶
通簡質善於叙事凡郡中有所纂述必禮請以預其後則以老¶
辭不復出重其名者輙造其廬拜之初正統間　詔有司舉士¶
無錫遂以先生名上吏部以所舉非本邑爲不合例罷歸竟以¶
隱終其身論者尤惜其才云先生初號耻軒後更號感樓人因¶
稱感樓先生娶王氏有賢行先卒子男四人長即慈次即恩次¶
息次應應亦先卒女一人適沈堂孫男五人曰牧収放改敢女¶
一人曾孫男一人先生卒以其年某月某日以某月某日葬于¶
<pb:KR4e0131_SBCK_063-5a>¶
吳縣胥臺鄕之原銘曰¶
死生之際古人之所愼也夫豈有所覬惟示其得正死而無悶¶
也然疾病則亂於此是圖其人之賢不必問也起而從之不可¶
復得吾獨抱夫私恨也黯然在堂待此以瞑無怪吾言之不盡¶
也後世&KR0252;&KR0252;欲知其人亦可考而信也¶
　　　明故奉訓大夫工部營繕淸吏司貟外郎吳君墓誌銘¶
成化二十三年工部貟外郎吳君以公事自蕪湖還朝&KR0213;于¶
崇文門外四月十七日與鄕人數輩㑹飮予家盡歡而散入夜¶
疾㬥作旦有吿君死者予弗信已而果然鄕人相與驚曰昨者¶
之㑹勸酬談笑宛然君之聲容也而何爲至于此則相與爲文¶
祭之於是其子金將扶柩返葬泣拜請銘旣許諾而去其葬有¶
日矣始遣人奉吾友史明古之狀來君諱璠字朝用蘇之吳江¶
<pb:KR4e0131_SBCK_063-5b>¶
人也㓜入縣學以勤敏稱景泰七年中應天府鄕試凡再試禮¶
部輙中副&KR1425;㑹修　英宗皇帝實錄選工書者君在選中出¶
入館閣者三年復當㑹試君與今汝汀州行敏期必以進士舉¶
白于李文逹公公不許竟以實錄成授中書&KR0213;人當是時君之¶
父政與母楊氏皆在堂且老矣君歎曰中書近臣顧不可以榮¶
吾親耶三年考最父竟封如其官而母號孺人間嘗奉　恩詔¶
使山東將還守臣厚贐君悉却不受又嘗副駙馬都尉周公往¶
平涼冊封韓王所以贐君者益厚郤之如前日其廉潔如此秩¶
滿連丁父母憂起復始擢工部專董神木厰君素剛有才幹共¶
事者與諸工皆惴惴不敢違法已而陜西大飢人相食廷議以¶
京儲足支數年可省歲漕之未過淮者八十萬斛令陜人赴河¶
南受之便顧河流淺淤且漕卒非熟路不習水性恐敗事宜先¶
<pb:KR4e0131_SBCK_063-6a>¶
得人往治其役使無險阻之害是固水利工部舉其屬以爲無¶
如君者乃以君名上遂被璽書以行君至其地往來相度經營¶
調度延見父老皆以爲河不運漕乆矣𫝑難猝通爲悉陳其利¶
病君得其&KR0003;行之公私俱濟逺近稱便先是戶部侍&KR0048;李衍奏¶
漢唐建都關中自河入渭竝通舟楫今宜舉行之有㫖仍命君¶
往視君行至三門析津見水𫝑險惡歎曰豈有水如此而可以¶
運漕者乎爲奏所以不可行之狀甚僃詔從其&KR0003;河南之民得¶
免兹役而不重困者君之力也葢還而有蕪湖抽分竹木之命¶
其卒年六十以弘治元年某月某日葬于邑之亢字原配同邑¶
范氏封孺人繼東安郝氏子男四人曰金曰鑾俱太學生曰鎭¶
曰銳女五人適某某君貌毅然議論侃侃不阿狥人意及與人¶
交際歡如也居家待子弟嚴厲下至僮㒒輩聞其聲畏之然量¶
<pb:KR4e0131_SBCK_063-6b>¶
力授事用能不廢先業而推之以治官事故無不舉也其自蕪¶
湖而還以年勞將再擢官而君堅欲休致曰吾老矣有田在吳¶
江之上種秫作酒足以自樂雖使黃金橫帶尚能㒒㒒然從人¶
奔走乎或畱之笑而不應葢不及陳請而卒然其志則可尚巳¶
明古狀君之事詳而有法予特取其槩序而爲銘曰¶
才足以居位勞足以濟事不究厥施惟繫其志有祿不饕其志¶
則高命如之何安此丘阿¶
　　　鄕貢進士陳君墓誌銘¶
士自少時必有志向其所向高者巳不暇論其次亦將擇術業¶
流聲名以出乎凡民之上或不𫉬遂則栖栖彷徨&KR0002;無所容有¶
至於終身而不遂者則其氣抑鬱憤懣死而不瞑不亦可悲也¶
哉以予觀于塲屋之士往往與命爭勝&KR0018;至于無如之何乃巳¶
<pb:KR4e0131_SBCK_063-7a>¶
陳君初居&KR1185;市中稍長&KR0099;然有志於學家貧無以資給人頗沮¶
之君不顧方從師習爲程文刻苦特甚巳而入縣學與諸生講¶
業諸生多富家子君處其間自&KR0002;竟以易經中成化甲午應天¶
府鄕試凡上禮部得校官輙不受乃益教其子言讀書言亦中¶
鄕試於是父子同在禮部有勸之者曰校官可受矣君不應敝¶
衣破&KR0130;徒歩京師其志必欲得進士至是凡五舉不能得南歸¶
數月竟卒于家年六十四君初名黻字德明更名洪謨後復更¶
元謨則以爲國學生避祭酒周公名也君世家長洲祖聞道考¶
仲王母楊氏君娶宋氏生男即言女二適歸愷徐紹宗妾生男¶
某孫男一女一其生宣德巳酉六月二十七日卒弘治辛亥三¶
月十七日將以明年某月某日葬于某山言介其友數輩泣拜¶
請銘君質檏少外慕家素無厚産能自力於學凡葬母婚弟皆¶
<pb:KR4e0131_SBCK_063-7b>¶
竭所有營辦家本戍籍能脫族人於轉徙徭役中皆其力也銘¶
曰¶
旣成其巳復成其子志則得矣而止于是其孰所使¶
　　　廣西等處承宣布政使司右參議贈右參政馬君墓誌¶
　　　銘¶
邕容間群蠻跳梁民被殘虐不得耕作殆無寧歲　朝廷命守¶
臣分道出兵勦之副帥馬俊當自古田入俊&KR0018;勇自雄衆推參¶
議馬君偕行君不復疑&KR0099;然就道行且百里初與㓂遇殺𫉬頗¶
利俊易之明日入益深數阻塹君慮㓂有僃戒勿進俊謂前軍¶
度者殆盡此何足慮復行路屈曲而隘僅容一騎士卒隔絕不¶
相顧俄伏發叢薄間君知事急即下馬諭㓂㓂固識君曰此非¶
馬參議乎柰何從俊至此遂倂遇害麾下死者數十人時弘治¶
<pb:KR4e0131_SBCK_063-8a>¶
五年正月二十三日也報至　上爲憫然詔贈君右參政仍¶
令其子效才爲太學生且命有司諭祭皆出特恩云君諱鉉字¶
孔任成化八年進士初授工部虞衡司主事專督薊州銕治始¶
至知冶事多奸弊去首惡一人衆懼而守法旣乃日務施設工¶
役減而歲課倍增三年當代廵撫大臣知其才奏畱之又三年¶
遷貟外郎滿考還本司再遷郎中方乞歸省親遣造吉王墳工¶
訖還掌司事巳而有廣西之擢矣君居官精勤事無巨細經君¶
裁酌者後即可行與人處和而有守視義所當爲非人言所感¶
貌雖寢而𩀱目閃爍有光對客楚語而理致了然可𦗟其事父¶
母孝交朋友信而待宗族甚厚嘗制義田百畞以賙給之又別¶
置田五十畞供祭祀家塾之費性好學多通而尤深於易公暇¶
輙與諸生講業所著述皆成卷帙人多傳之家世吉之永新業¶
<pb:KR4e0131_SBCK_063-8b>¶
儒爲宦族君之曾祖成安祖性愚俱不仕父體和封奉&KR0033;大夫¶
工部虞衡司貟外郎母尹氏封宜人配甘氏亦封宜人子男二¶
長即效才次效良女一許嫁安福劉騰騰之父今掌國子司業¶
事春坊諭德道亨也道亨與予皆君同年進士聞君之死相與¶
傷痛不巳於是效才乃奉道亨狀來乞予墓銘予聞君嘗分守¶
古田能以恩信服群蠻及議用兵延數月始發彼固知僃矣而¶
況出不以律如宋任福者事安得不敗哉雖然人孰無死君獨¶
死於國而　朝廷褒䘏之厚且如此亦可謂得其死矣君死時¶
年五十以明年某月某日葬于某山之原銘曰¶
嗟孔任兮藏于斯魂氣鬱結兮將何之百粤迢迢兮桂嶺嶮𡾟¶
藏蚖虺兮伏豺豼肆毒齒兮傷人肌化厲鬼兮逐滅而無遺吾¶
身雖亾兮民樂且嬉酌潯之水兮爼豆有祠目光炯然兮𧰼而¶
<pb:KR4e0131_SBCK_063-9a>¶
置之嗟孔任兮其安于斯¶
　　　明故中順大夫江西南安府知府汝君墓誌銘¶
弘治六年南安府知府汝君述軄于　朝以老例得致仕命下¶
君即日馳歸未幾病作以其年七月七日卒享年六十一其孤¶
舟等卜明年十二月某日葬于吳江縣某都某地託兵部主事¶
吳鋆奉其先友史明古之狀來乞銘鋆爲君之子壻&KR0004;訃於予¶
予方爲之悼惜曰君勞於仕宦乆矣始就閒適何遂至此今之¶
葬予能&KR0111;情乎且明古與君知契尤深自以叙君平生甚悉則¶
予又能巳於言乎君諱訥字行敏汝氏蘇州吳江人其先葢出¶
商之汝鳩汝方至春秋時𣈆有大夫叔齊及寛漢有魯相郁自¶
魏𣈆以降未有顯者今其族獨盛於吳江居&KR0058;里者十室而五¶
多不相通葢同所出也君之曾祖曰琪祖曰璣父曰思逺世掌¶
<pb:KR4e0131_SBCK_063-9b>¶
田賦于鄕思逺蚤喪君頼祖母呂氏撫育以長少從故進士奚¶
昌授尚書景泰四年以縣學弟子鄕試中式屢試禮部不中君¶
素善書㑹修　英宗皇帝實錄選入史館歲餘將再從禮部¶
試期必取甲科時李文逹公爲緫裁官沮之實錄成竟授中書¶
&KR0213;人一時朝臣當受誥敕者率欲得君書蹟來請于門者不¶
絕君不以勞辭或以金幣酬謝輙却去曰此職業也秩滿擢南¶
京兵部武選司貟外郎再遷郎中精勤明敏益舉其職今冡宰¶
致仕三原公爲司馬最&KR0266;許君公退輙召與語凡掌武選十年¶
擢知汀州俄丁生母憂服除改知南安南安距&KR0067;嶺爲海南貨¶
物所入之道其細民仰&KR0018;荷爲生大姓則居積致富商賈雜處¶
往往爭利搆訟官吏受賕多不得平君視犯者一斷以法迄無¶
所上下至於細民尤加意撫䘏之必不得巳始施鞭撻人以爲¶
<pb:KR4e0131_SBCK_063-10a>¶
得牧守體自君入官行&KR0130;完潔交游所與能逺貴𫝑且爲人坦¶
易表裏一致平居善談笑脫去富貴氣習其于財利漠然未嘗¶
枉已茍一介之取尤不與人較有粥田者旣受&KR0033;後輙倍約或¶
勸君訟君曰與小人較自失多矣卒讓與之故仕宦三十年田¶
廬無所增益卒之日家無遺財其㢘介可知也君喜爲詩格韻¶
平暢所著有學鳴集&KR0002;干卷書法淸勁得𣈆人筆意父思逺以¶
君貴贈南京兵部武選司貟外郎母黃氏爲宜人生母計氏封¶
太宜人妻陸氏封宜人先卒三男子曰舟曰礪皆業進士曰霖¶
尚㓜五女子長即適主事吳鋆次適金澤餘皆在室男孫一曰¶
世恩銘曰¶
嗟嗟汝君美而有文我識其人白而長身孰不出仕仕而不反¶
游樂于鄕君則不晚南安之政視民恐夷峴山之淚橫浦之碑¶
<pb:KR4e0131_SBCK_063-10b>¶
&KR0154;不百年以慰民思乃歛以殯子孫環視亦有知友事行以次¶
後知其藏我銘在是¶
　　　江西提刑按察司僉事楊君墓誌銘¶
江西提刑按察司僉事酆都楊君致仕餘二十年以弘治七年¶
八月十八日卒享年七十三君諱大榮字崇仁天順元年登進¶
士第&KR0004;授大理右寺評事巳善折獄有名法司間廬陵王恭毅¶
公時長大理藐視其屬顧獨見&KR0266;許㑹　憲宗命大臣各舉¶
所知擢用恭毅特舉君始有江西僉事之擢江西俗喜訟詞相¶
牽引輙數十百人挾私報復反覆深巧猝未易辨君至稍加訊¶
鞠即見情僞南昌有𫝑要人被盜其子壻誣仇家君察其誣狀¶
釋去衆爲君危毅然不顧曰某不能以民命附𫝑也後眞盜出¶
始皆媿服建昌豪民楊洪三以盜誣朱槐等二十八人庾死且¶
<pb:KR4e0131_SBCK_063-11a>¶
半亦辨其誣而抵豪于法闔邑稱快九江指揮李貴與百戶田¶
春不相能知廵按御史金忠刻欲䧟之嗾盜引春春不勝搒掠¶
誣服君獨疑之時多憚金無敢爭者曰案成矣君爭之甚力立¶
釋春及同案者十六人故都御史貴溪高公實傳其事然君非¶
特折獄而巳嘗分廵九江盜猝起設䇿掩捕之𫉬其首舒原一¶
等三十五人未幾盜復起寧縣殺官吏衆相愕眙計無所出君¶
不爲動曰是惡能爲徐諭兵士躬督捕之𫉬羅萬珪等七十人¶
鄰邑爲萬珪餘孽所苦復遣人濳捕𫉬之凡五十二人自是所¶
部帖然無敢爲梗者君旣以才具自&KR0018;耻隨俗上下大忤當道¶
者秩將滿竟乞致仕去部民數千人爭走上司請還君君不顧¶
而行士大夫歎其高致多賦詩送之今張學士廷祥爲序其首¶
君旣家居非公事不至縣門然事有不平者亦言之令不能嘿¶
<pb:KR4e0131_SBCK_063-11b>¶
嘿也家故饒&KR0073;更斥所有爲義事不一至所感遇往往發之於¶
詩歲乆成編號靜軒集云君之先爲麻城人五世祖德元仕元¶
爲萬戸統軍于蜀始家酆都曾祖繼祖祖文興俱不仕父弘道¶
隂陽學訓術贈文林郎大理右寺評事母戴氏封孺人娶吳氏¶
封如其母先卒子男六人曰孟𤦺華隂縣丞曰孟瑛刑部主事¶
曰孟琳隂陽訓術曰孟瓊曰孟瑤曰孟瑜女十人長適蘄水縣¶
主簿文學次適承事郎夏&KR0022;政次適貢士張閱巖次適千戶羅¶
璋次適貢士牟正大次適縣學生黃吉次適國子生易𧰼次適¶
縣學生王寅餘尚㓜孫男五曰乾曰蒙曰頥曰𣈆曰巽女六曾¶
孫男二於是孟瑛將歸葬其父旣&KR0114;得卒之明年某月某日以¶
其父平生宜有銘自爲狀來請於予予曰子之母之葬嘗書其¶
墓矣此宜他圖則固請不巳乃叙而銘之銘曰¶
<pb:KR4e0131_SBCK_063-12a>¶
楊在巴蜀自楚而分有家爰起以武統軍旣歷四世爲僉憲君¶
邑故朴野科第無聞君游鄕校襃然出群遂取甲科始顯以文¶
孰不入官人亦有云凡治刑獄頗𩔖放紛君在臬司強抑寃伸¶
群盜歛蹟況敢信信&KR0033;道自信掩其功勤雖不𫉬上卒信于民¶
投劾而歸早奉其身扣船其畱耄倪蔽津高位不酬大耋漸臻¶
乃以其餘遺其後人過庭受教儒服振振仲也刑曹復繼淸芬¶
樂哉鄕社几席前陳邑令乞言禮爲上賔何命之遘歲行在寅¶
奄忽即世莫知其因龍停之原&KR0002;堂者墳琢石叙述永閟幽窀¶
　　　山東德州同知韓君墓誌銘¶
成化丙午山東德州同知韓君以病乞致仕白于廵撫都御史¶
無錫盛公公以君可用不許君請益堅則許之因嘉其恬退以¶
爲屬吏勸也乃給官舟遣人護送還鄕所以禮待之者甚至仍¶
<pb:KR4e0131_SBCK_063-12b>¶
𢌿以符有&KR0130;歷年深操持潔白仁厚牧民人皆稱頌之語所以¶
褒奬之者尤切也君旣還日與親戚故舊游宴閭里間以樂時¶
復爲詩章與知友相倡和因自號樂閒以見志他日過予握手¶
叙少壯時事相與感歎乃曰某蒙　朝廷之恩當州郡之寄愧¶
則多矣而勞亦甚焉今𫉬奉身而退以尋晚歲之樂囘視同輩¶
存者幾人則勞雖甚而幸亦多然人豈有乆幸於世者哉葢數¶
年前嘗即某鄕預爲葬穴而黃州通判吳君元璧旣爲壽藏之¶
銘今弘治丙辰年且七十四而實病矣願更爲志銘以及我之¶
見也予曰公雖病而狀貌加壯年雖高而食飮則豐何遽爲是¶
則不以爲然數具書來促繼之以詩曰某實病甚矣恐不及見¶
矣爲之惻然君名熈字彦哲姓韓氏世爲吳人少入郡學習尚¶
書翹然諸生中累舉于鄕不偶循例入國學居數年始選授德¶
<pb:KR4e0131_SBCK_063-13a>¶
州同知德州距京師不逺舟車上下號爲要衝君日夜酬應不¶
倦州守𠋣之上官知其才數委以事亦惟君廉公人故信之而¶
事皆濟&KR0002;淸軍伍運糧餉訊寃獄賑飢民及造浮橋數事州人¶
皆能言之君和厚人也接人歡然人有急難亦善排解性疏通¶
然重名檢不肯爲無耻事見士大夫之賢者則樂親之治家不¶
紊子孫能奉其教而僮㒒亦爲盡力故君得白首安享其樂焉¶
大父文誠父永昌皆以隱終母某氏以永樂癸卯某月某日生¶
君君娶張氏先卒子男二曰玢娶高氏曰瑾娶顧氏女一曰秀¶
&KR0056;適𡊮鼒皆蔣氏出也孫男二女二皆㓜銘曰¶
吳城之西地惟吉陬日召工作幽室有祿不饕守官律孰厚其¶
藏惟此物欲掩其幽俟百袠吾言不欺尚可質¶
　　　明故福州府知府張君墓誌銘¶
<pb:KR4e0131_SBCK_063-13b>¶
弘治八年冬福州府知府張君述職于　朝明年旣畢事將還¶
任便道過家俄以疾卒實閏三月三十日也享年六十四其孤¶
瑤方治葬具趨吳中以南京兵部郎中華山之狀來乞文表于¶
墓上予念君北上時嘗過謁予今幾月耳遂至于此爲之慘然¶
君諱遜字時敏號鈍軒姓張氏無錫人也曾大父均佑元萬戶¶
大父定考文簡皆不仕君少入縣學爲弟子年二十四中鄕舉¶
後五舉進士輙不中始授福建同安知縣至即以廉潔自勵大¶
書座隅曰不如是神其殛之早夜施政勤敏不懈修舉廢弛賑¶
濟竆民不擾而食足有内侍家故居邑中恃𫝑豪橫侵占田園¶
一切奪還之民豪戶有丁三百餘稅糧不時納追徴輙及族長¶
往往瘐死獄中驗其人而均泒之始無逋&KR0018;者治爲諸縣最部¶
使者毎舉君以爲縣令法因奏請旌異遂擢福寧知州州治頻¶
<pb:KR4e0131_SBCK_063-14a>¶
海盗賊出没爲害遣人捕之即皆散去其爲政一如同安時以¶
丁母錢氏憂去服滿適𣵠州缺守州事劇難治乃以授君𣵠&KR0097;¶
邇京師路當要衝公使人往來如織君量民出車籍記姓名使¶
旋相受役始無往時不均之歎州有滯獄至則決之人服其明¶
訟始息巳而天旱蝗生捕之殆盡是秋榖倍收明年蝗益甚積¶
地尺餘君焚香祝天悉西北飛去部使者復奏其績𫉬給　誥¶
命進階奉&KR0033;大夫恊正庻尹贈其父如其官階母爲宜人室邵¶
氏贈宜人繼王氏封宜人又明年始有福州之擢初至事方冗¶
積未幾裁決無遺及事有不便於民者竝罷之乃平徭役公用¶
度使吏無所用其奸又禁凶惡不得自逞其徒畏法爭歛蹟以¶
避毎旦上堂吏左右立燃燭治文書不休藩臬二司在上督責¶
禀承不遑暇食而君處之&KR0073;如君爲守令多慕古循吏其所施¶
<pb:KR4e0131_SBCK_063-14b>¶
設大率以養民爲務故去任之日民輙畱之在同安時立石道¶
㫄稱頌德政持金餽贐有追至數百里之外者君旣拒却民亦¶
立石頌之及去𣵠州爭脫其鞾懸於坊市以示不&KR0111;事雖不古¶
亦足以觀民情也葢官不必崇惟其行乎志政不必異惟其得¶
平民屢仕州縣莫非親民之官志之所至無所不遂惠澤下被¶
民多懷之彼列淸貫居要地者非無其人考其平生亦足讓乎¶
故載其治行一二以慰君千九原且以爲其子孫之慰耳君二¶
子長即瑤次琇俱縣學生女三長適華麟祥次適盛奭次許談¶
一駿孫男四曰伯徽伯純伯　伯師¶
　　　亾兄䖏士墓誌¶
亾兄諱宗字原本姓吳氏世爲蘇之長洲人先修&KR0103;東庒府君¶
長子也先君初娶居氏生吾兄居氏旣免身而没頼祖母韓氏¶
<pb:KR4e0131_SBCK_063-15a>¶
保護僃至而&KR0071;母張安人更鞠之如巳生迄長以大吾兄生而¶
謹畏禾嘗出門與里中兒嬉戲旣入小學誦習顓勤不以風雨¶
寒暑廢業年十七八先君以少兄弟而家事方殷使分掌之吾¶
兄於事輙能治其治事左右簿籍雖一錢尺帛必謹記注乆之¶
出入歲月莫有能欺之者人以克家子稱之素寡交游倦酬應¶
故或終歲不出里門里人至有不識其面者性復儉約室無妾¶
媵之奉衣&KR0130;敝必更浣濯補綴服之尤好潔所居汛掃拂拭日¶
數次不厭至於&KR0869;置&KR0266;物亦必有常處葢其爲人如此寛旣竊¶
科第仕於朝鄕䣊以爲貴顯矣然吾兄自處如前日絕無驕¶
侈氣人益賢之成化乙未之秋寛得㫖歸省而先君不幸巳¶
棄諸孤兄弟相見抱持慟哭孰意明年而吾兄亦以病不起嗚¶
呼哀哉葢吾兄待人極和易終其身未嘗以惡聲加人故卒之¶
<pb:KR4e0131_SBCK_063-15b>¶
日自繼母王安人而下哭之皆盡哀而傭奴軰亦有泣下者其¶
生永樂庚子八月五日卒以成化丙申八月二十八日享年五¶
十有七娶同里陸氏子男二曰奎曰奫奫習進士業女一曰淑¶
眞適夏靖先卒孫女一以卒之明年十二月四日葬於吳縣五¶
都太平鄕花園山之先塋將葬寛旣請少司成費廷言先生銘¶
墓上之石矣復取嘗所述事行刻之納於墓中以爲誌云¶
　　　陸秉誠墓誌銘¶
陸自晉以來爲吳郡著姓更千百年陸姓者里有之&KR0002;其家之¶
盛衰族之聚散則係其人之賢否耳距秉誠二世尚有仕爲縣¶
佐者自時浸亦無聞&KR0002;秉誠在子孫中其殆可稱者乎秉誠諱¶
忠爲則新之孫以高之子母曰李氏氏没時秉誠年甫十四又¶
二年而以高没一旦遂筦家政人爲其素不習事慮而秉誠輒¶
<pb:KR4e0131_SBCK_063-16a>¶
能貿易以爲衣食謀妻子訖頼其溫飽視群從家幸不與俱墜¶
性孝友常痛不及養親遇時物必薦生鮮兄弟一女兄旣嫁事¶
當行止朝暮咨之如母此其可稱者秉誠娶王氏無子再娶何¶
氏生一男曰𪔂一女曰素淸適張釗側室生一男曰節孫男二¶
女一秉誠生於宣德丁未四月八日卒於成化丙申二月十二¶
日享年五十以歲戊戌三月十一日始葬于吳縣五都太平鄕¶
花園山之原予兄原本其女兄之夫也故二子來求予銘銘曰¶
太平之鄕山水深長中有幽室斯人斯藏百年爲期而止於此¶
慰以一言息我以死¶
　　　逸晚翁壽藏記¶
禮曰百年曰期故予嘗論人之生以一日譬之五十以前日之¶
晝也五十以後日之夜也以四時譬之五十以前時之春夏也¶
<pb:KR4e0131_SBCK_063-16b>¶
五十以後時之秋冬也明乎是&KR0003;則能逹乎委順之道逹乎是¶
道則能治乎豫僃之具是故鳥宿于林獸藏于山知乎夜者也¶
魚潜于淵蟲蟄于室知乎秋冬者也惟物尚然人不如物可乎¶
見世之將老者或爲人衣衾或爲之棺槨或又爲人之葬穴葢¶
知斯理之必然而豫僃者是以君子與之&KR0002;吾里逸晚翁其所¶
謂知斯理而能豫僃者乎或以翁家素饒&KR0073;故■爲此彼貧者¶
雖故爲而力有所不能葢無財不可以爲恱者也是殆不然夫¶
貧者勞苦困迫求無所得欲無所遂不能以自存往往呼天以¶
祈死然人終不與之者葢非發於中心之眞也富者則異於是¶
安康欣樂求無不得欲無不遂故常以死爲諱有不忍言及之¶
者於此而及之則發於中心之眞而知斯理之必然者也弘治¶
壬子翁年六十有六乃八月之吉即吳城西橫山先塋之側命¶
<pb:KR4e0131_SBCK_063-17a>¶
工作葬穴土厚而燥材良而堅深廣僅容不侈不儉功畢以其¶
子瑬居京師俾請文以爲記予與翁居甚邇且有交親之好欲¶
辭之不可㑹瑬將歸省請不已則書此授之翁名瀚字宗大自¶
號逸晚姓湯氏其先家江隂後徙于蘇爲吳縣人曾祖曰潤&KR0056;¶
祖曰均澤父曰彦祥贈大興縣知縣母安人楊氏湯爲吳中大¶
族聚居凡百人翁於同母兄弟最少少即敏恪善治事事難決¶
者諸兄顧咨於翁翁更服勞不倦數賈于外以資給其家之用¶
度乆之積更厚及其兄渭起太學知大興縣雖有祿入凡用度¶
愈資給之渭竟以廉吏稱至遇人謙和士大夫多喜與交&KR0002;郡¶
太守行鄕飮禮翁得預賔席比歲郡中飢有勸分之令翁出米¶
&KR0002;干斛授承事郎時有司急於賑䘏多濫及里人謂翁獨宜而¶
翁亦不以爲榮也配徐氏子男五人曰璠曰璋曰璽曰瑬曰珙¶
<pb:KR4e0131_SBCK_063-17b>¶
璋珙俱早卒璽爲伯兄後瑬鴻臚寺序班女一人適𡊮泰孫男¶
二人曰似曰俶是爲記¶
匏翁家藏集卷第六十三¶
<pb:KR4e0131_SBCK_063-18a>¶
