# -*- mode: mandoku-view; -*-
#+TITLE: 匏翁家藏集
#+DATE: 2015-09-11 16:49:24.044372
#+PROPERTY: ID KR4e0131
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0168-013匏翁家藏集-卷第十三.
<pb:KR4e0131_SBCK_013-1a>¶
匏翁家藏集卷第十三¶
　詩四十九首¶
　　　乙丑元旦星變下詔求言二首¶
午門黃繖忽高張御&KR0472;開來秪數行從此諫官閒不得案頭多¶
製上書囊¶
詔㫖分朙近可聽千官拜舞出彤庭定從新歲多新政却認妖¶
星是瑞星¶
　　　次韻施煥伯自製菜燈見送¶
蘢蓯翠玉巧相連疑送春盤入夜筵園子看來猶恍若市人携¶
過巳喧然肯將根柢埋泥土未許光華照木天䞉有儒家風味¶
在買油&KR0147;費㡬青錢¶
　　　次韻啓南寫贈施煥伯范莊梓𣗳圖¶
<pb:KR4e0131_SBCK_013-1b>¶
行人墻下摩挲處重是范公親手培此日載將嘉𣗳賦淸風長¶
傍義莊來空尋蟻穴難成夢免製犧尊豈不材須信畵家原有¶
意展圖如對北山萊¶
　　　分題蔣山送屠寺丞¶
方山在其南破山在其北中維鬱然高失却兩山色昔人云龍¶
蟠信矣甚奇特神靈樂幽棲後世姓&KR0004;易其陽築壇塲¶
高帝始建國是時昭瑞應香霧俄四塞終然作陵園萬古奠南¶
極至今五色雲變化在頃刻迢迢太平堤高出如膂脊行人睇¶
層峰𫝑壓厚地側陟官喜南行拭目此親覿棘寺拄笏時公餘¶
幸閒𨻶丞其不&KR0018;子終朝翠千尺¶
　　　題&KR0472;竹贈邵楚雄行¶
柳州刺史詩猶在種柳何如種竹淸便向滇南長孫子郡人須¶
<pb:KR4e0131_SBCK_013-2a>¶
繫使君名¶
　　　二月晦日濟之邀看桃花四首¶
風將花信報來眞不見花開只見塵却愛君家紅兩𣗳小園只¶
合號藏春¶
花氣歕人暖欲醺不須庭下舞紅裙諸公好盡杯中物春色三¶
分巳二分¶
夕陽持酒酹花魂新柳疎疎總映門漸有狂風吹綠暗巳無朙¶
月上黃昏¶
兩株濃淡喜齊開句引詩人共看來縱使堦前都落盡幸無流¶
水只靑苔¶
　　　追和啓南癸卯元夕後過施煥伯飲¶
天上星河隔一簾夜寒詩骨避重簷大牀坐乆頭相觸短&KR0083;題¶
<pb:KR4e0131_SBCK_013-2b>¶
多手自粘佳節巳過燈火在當年合向畫圖添魚行橋下平生¶
路未老同游不待占¶
　　　送仰給事進卿赴四川僉事¶
石城風月共襟期不&KR0018;高名舊所推給舎官御新改日朝廷言¶
路大開時西郊屢望雲行宻東郡爭傳水漲遲秋到扁舟三峽¶
穩想應甘雨逐分司¶
　　　分題圯橋送張公實參議¶
行經下邳城試訪畱侯事遺蹟今何存臨流漫相指侯也本韓¶
人天其𢌿劉氏能撃沙中椎顧取圯下履何必魁梧人中心始¶
知耻舉足&KR0033;受之匍匐更前跪欲爲帝者師寍被老人使嗟當¶
嬴秦時虐&KR0395;到經史兵書尤所禁搜索徧焚毀一編出袖中依¶
然先秦字乃知老人愚逺勝始皇智黃石&KR0147;託名老人亦人耳¶
<pb:KR4e0131_SBCK_013-3a>¶
避世能全身同時𩔖黃綺維古多斯人過客勿疑此去之千年¶
餘爲侯究終始始見滄海君終從赤松子¶
　　　賔之學士以母病寛以弟喪俱在告敬蒙¶
　　　東宫賜問賔之有詩紀事謹次韻¶
僊蹤毎恨失同堂(寛&KR0004;與賔之同班/侍講後陞官始分)賜問深慚及右坊班近前¶
星仍&KR0589;&KR0033;語温他日尚無忘薫風又喜萱花茂苦雨偏傷棣蕚¶
芳孤抱幽憂增感激晩來詩句爲携將¶
　　　閱亡友陳起東詩&KR0472;¶
寥落江山寄一官惡懷中歲反多端猶瞻壽域遥持酒豈料書¶
幃已葢棺坐上威儀眞簡率句中風韻少酸寒晴窗遺&KR0472;斑斑¶
在淚灑瑶箋不忍看¶
　　　輓鍾同御史(同景泰間以諌復/東宫而死後贈大理丞)¶
<pb:KR4e0131_SBCK_013-3b>¶
屹立丹墀犯逆鱗臺端風采一時新豸冠不倩旁人正螭&KR0472;能¶
將大計陳試使剖心應爲國亦知緘口定全身周君巳死宗元¶
逝墓碣終當表&KR0033;臣¶
　　　爲楊應寧題夏太卿&KR0472;竹¶
舎人好畫誰與儔子美詩裏之劉侯鳳池退食多淸暇毎抱縑¶
楮從人求昨者開筵宴賔客四壁彷彿橫滄州酒酣指㸃到脩¶
竹數竿倒拂湘江秋清風翛翛刷翠羽孤鳳欲下中堂游乃知¶
夏卿妙筆&KR0472;奇態縱横纔頃刻歘然令我走避之仰面分眀堕¶
崖石紛紛眞贗不可知我意是竹皆堪詩試看北地苦難得此¶
種數尺靑垂垂舎人好畫兼好奇朙日南行過九疑扁舟夜靜¶
月&KR0004;出想對楚人歌竹枝¶
　　　送應寧雲南訪族¶
<pb:KR4e0131_SBCK_013-4a>¶
曲水當年翠幙新看君曾探杏花春愧無文贈張童子喜有詩¶
傳賈舎人洛下未通黃犬信滇南不祀碧雞神卜居京口謀如¶
定晩歲扁舟尚可親¶
　　　秋享致齋呈同館諸公¶
柴禁門深早散朝歩歸齋閤坐寥寥日高宿霧渾如撲秋至涼¶
風不待招河上圉人來浴馬𣗳邊童子去承蜩詩僊只在爐烟¶
底繙盡晴窗白雪謠¶
　　　又懷翰林諸公¶
古樗當戸翠隂浮畏暑時時候蓐收人逺端如隔千里日長何¶
止度三秋焚香合送淸泉餅酌酒休誇白玉舟頼有大牀便午¶
睡只將幽夢繞瀛洲¶
　　　答諸公見和¶
<pb:KR4e0131_SBCK_013-4b>¶
詩筒相送少沉浮入手雲箋次第收苑鳥亂歸&KR0004;對晚井梧將¶
落又驚秋廟垣馳過天閑馬齋閤橫如野渡舟憂抱無緣從祀¶
事高丘南望是長洲¶
　　　次韻程克勤抱病齋宿¶
&KR0568;着朝衣侍禁門非關好睡只昏昏吏歸別院鷄聲起客去當¶
階馬蹟存展卷書魚常自拂倚牀壁虱未堪捫知君痛定還思¶
痛便腹空畱百壯㾗¶
　　　又次韻使坐¶
此夜金莖浥露涼誰家玉琯弄淸商河流屈曲東溟近星彩䦨¶
干北斗長法駕出宫千騎整廟庭陳爼萬松香詩人抱病渾無¶
寐欲獻𡺳風七月章¶
　　　送儲考功靜夫¶
<pb:KR4e0131_SBCK_013-5a>¶
獨赴南都第一曹癯然風骨舊儒袍海郷人物前朝盛春榜聲¶
名此日高粉署品評多有暇𬗋宸趍謁未勝勞平生爲忝斯文¶
契雲路難畱自羽毛¶
　　　次韻胡彦超致仕畱別¶
昔人早巳歎賢勞十載何堪第六曹忽報兩涯秋水盛囘看千¶
里白雲高逺途重&KR0018;歸方釋巧宦爭馳戰敢鏖爲想東陽名酒¶
熟和陶詩就合風騷¶
　　　送沈良臣知歸德州¶
吳下傳經乆得師名高黄榜副深期進身自惜凡三揖出守于¶
今又一麾親老定儲迎養祿官廉須立去思碑連科佳話郷人¶
紀三沈賢名欲共馳(戊戌科沈元知深州辛丑科沈林知/㬜州甲辰科良臣俱長洲人同姓)¶
　　　秋日園居對雨¶
<pb:KR4e0131_SBCK_013-5b>¶
但聞人悲秋未聞人悲夏所以涼風生不如暑雨瀉何況風雨¶
交蕭蕭自深夜朝來御裌衣寒粟凛生胯凄然園林間物色巳¶
可訝兩榆本朽材牽牛故慿藉引蔓何其長見汝易凋謝決明¶
顔色鮮獨立出其下籬落幸無求疎枝正相亞¶
　　　晩晴¶
閱書短窗下&KR0541;覺雙眼明不知荒園中晩來雨&KR0004;晴西墻閣夕¶
照晴光射東生海天一何高崛起虹蜺橫須臾歛去之天巧&KR0147;¶
戲呈憶昨延二子(玉汝/原巳)劇談見郷情憂懷爲少散非藉宿酒淸¶
却愁雨旣甚飄風復相傾安能更致之共此林下行籬落滿秋¶
意菊枝巳含英我自比陶潛人誰作王弘&KR0147;申再三約預訂重¶
九盟¶
　　　爲寍縣令蕭光甫題&KR0472;梅¶
<pb:KR4e0131_SBCK_013-6a>¶
老榦彎碕新榦&KR0033;總是昆吾鑌銕色枝頭忽被北風吹迸出疎¶
花成戲劇薄如蟬翼細蝶鬚敢與臘雪偏相敵雪也無香復易¶
消阻山背水俱無䇿花神冷笑不言功月下翛翛倚蒼壁狂游¶
不到綺陌間小隱時當野橋側平生高韻有誰知此種奇姿何¶
處得&KR0024;之已逝叔雅亡人間乆矣無淸蹟詩人未&KR0024;白華詩畵¶
家重倒金壷&KR0472;悠悠此意我所諳欲向蕭侯&KR0147;比德試看寍縣¶
九年官篋裏只餘花的的士林傳玩等甘棠黃鶴樓中莫吹笛¶
　　　送巫克莊知孟縣¶
霜落都門重此行長材&KR0147;復慰飢氓定期赤地連村熟試看黃¶
河繞郭淸春院種花前令事秋闈攀桂昔年情中州不與長安¶
隔䞉有人來逹政聲¶
　　　送袁道官還南京朝天宮¶
<pb:KR4e0131_SBCK_013-6b>¶
九曲門深古洞天冶城山色尚依然重開𬗋府如三島一着黃¶
冠也十年&KR0147;逐斯人游世路更從何處領眞僊數間祠屋偏鄰¶
近好拂丹靑護㬜賢¶
　　　送道士羅永澄還住福濟觀¶
獨鶴翩翩下玉亰霜空無際趂秋晴乆爲玄學慚方士親向僊¶
班謁上卿水岸曲通三島僻夜壇頻禮七星明橊皮繞壁題詩¶
滿歸與囘僊又慶生¶
　　　送鄭仕信知大猶縣兼問訊王允逹¶
州縣勞人歎獨賢秋風捩舵又南旋浦江喬木渾無恙&KR0067;嶺梅¶
花却有緣豈待新遷隨例得更將遺愛與人傳靑巖山下經過¶
地爲謝閒居鳳沼僊¶
　　　次韻侍郎王公還南京畱別二首¶
<pb:KR4e0131_SBCK_013-7a>¶
畱務經心白髮新從來學海更知津入朝未曵尚書&KR0130;&KR0033;閣曾¶
垂學士紳天上誥詞瞻湛露郢中詩句和陽春後生共有攀畱¶
意不獨詞林滿故人¶
秋水浮來畫舫新南歸仍喜渡天津未從江左誇王導如向朝¶
端見李紳黃菊又逢燕地晩靑山偏愛秣陵春陛辭却枉重曈¶
顧應識靑宮舊學人¶
　　　送王抑夫赴官陳畱¶
南都聽罷鹿鳴歌坐覺悠悠歲月過乆矣長才淹上國壯哉名¶
懸隔南河鄭莊此去須行水趙過從來善種禾能使流移皆復¶
業看君聲譽數車多¶
　　　送林朝信還廣西分韻得歲字¶
玉河凍不流曉結冰花細客館傍東堤三旬喜畱滯捧表&KR0013;光¶
<pb:KR4e0131_SBCK_013-7b>¶
華開筵接親契抵任尚遲遲吳門度新歲¶
　　　題啓南畫¶
閉戸蕭然亂雪中巳無賔客晚堂空槁梧獨㨿忘爲我老筆能¶
揮愛此公却構石䦨臨絶澗似聞茆屋卷秋風十年別却西莊¶
路歲暮相思白髮同¶
　　　題元顧仲瑛玉山佳處卷後(卷亾已乆仲瑛之孫御醫/始得之上有陳基記文)¶
神龍飛度石頭城一日吳門失顧榮池上已亾金粟影(仲瑛臨/池軒名)¶
邑中不改玉山名故人斷簡重相授内史高文孰與評(基仕僞/吳爲内)¶
(史)栩栩百年眞夢境濠梁還見舊題銘(仲瑛後遷中都家于莊/子觀魚臺傍題其屋曰)¶
(夢蝶)¶
　　　玉汝席上詠物¶
　　　　橘¶
<pb:KR4e0131_SBCK_013-8a>¶
來從馬上郎猶帶洞庭霜香霧騰金斚淸冰貯赤囊曾聞書後¶
寫宜向醉中嘗愛此非陳𬗋能畱客滿堂¶
　　　　新米飯¶
繞厨香飯歕&KR0004;成吳下長腰舊有名何事今年荒旱甚貢餘猶¶
自飽新粳¶
　　　　玉箸魚¶
天寒鑿破水晶宫貯向銀盤望&KR0002;空對案莫敎容易食層冰指¶
落念漁翁¶
　　　濟之席上詠物¶
　　　　風菱¶
長腰如磬折入手訝中空歲晩懷佳味吾曾白傅同¶
　　　　銀杏¶
<pb:KR4e0131_SBCK_013-8b>¶
洞庭霜落後不數橘能黃把玩還長笑因懷阮籍狂¶
　　　　冬笋¶
錦䙀秋後脫玉趾雪中過大嚼何須肉平生愛老坡¶
　　　贈顧正科鏞還中都(仲瑛五世孫)¶
淸晨持刺扣門投有客來從淮水頭吳下故家依二曲沛中遺¶
調習三侯閱人詩畫才情麗傳世衣冠仕路優欲盡尊前郷土¶
話雪晴歸騎恨難畱¶
　　　悼李御史士常¶
紛紛餓莩蔽河津不䘏微軀欲徧廵驛騎書來俄即世輤車棺¶
在巳周身道塗涕淚從諸弟文字交游失此人知是平生無別¶
好只將詩句哭元賔¶
　　　&KR1180;濟之送銀杏¶
<pb:KR4e0131_SBCK_013-9a>¶
錯落朱提數百枚洞庭秋色滿盤堆霜餘亂摘連柑子雪裏同¶
煨有芋魁不用盛囊書復寫料非鑽核意無猜却愁佳惠終難¶
繼乞與山中㡬𣗳栽¶
　　　寒夜熟寐右臂偶加湯具成瘡痛甚不能舉移因讀邵¶
　　　康節臂痛吟戲次其韻&KR0147;以遣悶耳¶
春滿寒衾擁瘦軀無端一痛折肱如爲文曾效前修撰(少時曽/作湯媪)¶
(傳)作字俄遷左秘書禮&KR1180;擎拳情可恕醫因掣肘病難除坐來¶
歲暮多憂色此苦誰非自取乎¶
<pb:KR4e0131_SBCK_013-9b>¶
¶
匏翁家藏集卷第十三¶
