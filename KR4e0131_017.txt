# -*- mode: mandoku-view -*-
#+TITLE: 家藏集
#+DATE: 2015-09-23 10:28:14
#+PROPERTY: JUAN 17


　詩六十一首¶
　　　李賔之以問白髭幷代髭答二首見示予髭偶
　　　如故而¶鬚已多白因次其韻亦為問答¶
　　　　問白鬚¶
早年曾咎汝頗憶為文時忽焉白滿把次第行及髭衰
<pb:KR4e0131_WYG_017-1b>
老固宜¶爾此理奚待思但恐縁我咎報復未可知嗟汝
今且白白盡何¶能為及髭更連髯延蔓還至誰有言試
述答静聽當支頥¶
　　　　代白鬚答¶
頷下濈濈如美哉映眉髪倩盼未足誇於我或有缺此
閹偶蒙¶幸彼婦徒稱哲乆喜得子依過眼豈云瞥子今
自衰老感愴何¶忽忽白也我既宜豈好為容悦置之勿
復言處世口須呐<md:KR4e0131_SBCK_017-1b>¶
<pb:KR4e0131_WYG_017-2a>
　　　　再問¶
與汝少相處到今幾何時汝白胡獨早不及徑寸髭山
苖映澗¶松物類偶有思草薙誠不忍念汝惟故知買藥
强塗染此事吾¶肯為獨憐相處日後去當訊誰真能成
我老愛護均雙頥¶
　　　　再代答¶
先人有所遺身體及膚髪而我處其間微細亦罔缺人
生有脩¶短何曾判愚哲惟道或有虧千歲等一瞥子尚
<pb:KR4e0131_WYG_017-2b>
忘乆要於道能¶不忽彼髭既如故撚弄自堪恱吾舌雖
已亡臆對猶不呐¶
　　　清明日園中見杏花初開¶
疎花寂歴似殘紅病眼摩挲望欲空已恨浥開無細雨
却愁吹¶落有狂風物華又報清明節人世真成白髪翁
為語天工湏索¶性剩將春色慰人濃<md:KR4e0131_SBCK_017-2a>¶　　　懷林亨大謝鳴治謁陵遇風¶
天外狂風盡日吹朝陵有客正驅馳㝠㝠花樹春難見
<pb:KR4e0131_WYG_017-3a>
颯颯塵¶沙晚更隨官馬不愁迷古轍奚奴應恨挈新詩
歸來尚可誇僚¶友沾濕猶勝冒雨時¶
　　　謝安游東山圖¶
東山髙卧如龍蟠天下蒼生望謝安徴書再下翻然起
五十不¶妨初作官征西將軍姓桓者致我胡為居幕下
新亭狎視猶小¶兒流汗何人靣如赭北兵百萬次淮淝
别墅與客方圍棊捷書¶已至未終局江上阿𤣥班我師
髙懷磊落多長技誰識向來游¶戲事後世風流强慕之
<pb:KR4e0131_WYG_017-3b>
登山也復携歌妓¶
　　　喜儲静夫考功自南京至¶
與子三年别長存耿耿思偶來今日雨又屬暮春時風
度看逾<md:KR4e0131_SBCK_017-2b>¶好功名喜未遲吏曹能自署應不數光羲¶
　　　哀原已¶
濃霜夜隕菊田荒不及根同蔓草長顧影共悲遺二老
歛形偏¶恨比三殤術畱醫案真餘事名列詩家已大方
親友凋零懷抱¶惡臨風惟有淚成行
<pb:KR4e0131_WYG_017-4a>
　　　哀鼎儀¶
海濵歸卧歲華新静裏焚香獨養神病勢已除知更健
訃音俄¶到冀非真不將文字名當世豈為鄉邦惜此人
路接婁江嗟後¶死他年誰與共垂綸¶
　　　午朝次韻鳴治¶
衛士成行總靣東朱門傳蹕静如空髙飛海燕紅雲近
煖入宫¶花白日中華蓋逼時瞻北極袗衣垂處詠南風
銀臺奏罷諸司<md:KR4e0131_SBCK_017-3a>¶事旰食多勞念聖躬
<pb:KR4e0131_WYG_017-4b>
　　　過葉翁看牡丹¶
吳下移根己甚難七年纔得兩枝看開時況被薰風急
種法還¶教宿土乾却愛陶盆當石砌未誇華屋薦金盤
主人笑對成佳¶兆記取花名是夀安¶
　　　和陸廉伯晝寢次老杜韻¶
杜老當時句宛然況逢四月稱髙眠緑池芳草紛紛積
白日游¶絲冉冉牽史館何人仍儤直睡鄉無事莫開邊
爐熏已冷茶煙¶起自笑閒官可質錢
<pb:KR4e0131_WYG_017-5a>
　　　早起次前韻寄廉伯¶
月黑頻將蠟炬然翻因夜短不成眠趍朝何補君恩渥
出¶舍聊從吏役牽馬秣未看騰櫪上雞栖誰聽語塒邉
江南一枕<md:KR4e0131_SBCK_017-3b>¶無殘夢欲向司農謝俸錢¶
　　　和亷伯復次前韻斷夜坐¶
衰年視物更茫然日落尋常索枕眠乆坐誰言纔斷絶
細吟翻¶喜忽聯牽薫風作暑如初伏海月生明又半邊
却恨連墻稀讌¶集挑燈那送酒家錢
<pb:KR4e0131_WYG_017-5b>
　　　懷王允達不至¶
翛然風雨作深秋何處江行定泊舟詔下數行曽逺召
書來前¶月已親收官河淺澁知難進仕路清閒好竝游
猶有舊時髙榻¶在掃塵還擬重延畱¶
　　　次韻陳一䕫冐雨見過二首¶
黄酴醿花已狼藉春去荒園空復游芳草池塘猶可詠
石庭風¶雨故相畱呼童繫馬當門扇對面開尊罷酒籌
因話閒時真未<md:KR4e0131_SBCK_017-4a>¶得一時須為散新愁
<pb:KR4e0131_WYG_017-6a>
獨衝風雨東街口日暮相過意亦奇橋上醉眠成故事
席間髙¶詠得新詩曲䦨循徑行須徧矮屋横舟坐不危
滿目濕雲生暝¶色請君休信是晡時¶
　　　待李世賢同游西山未至¶
隱隱雲初散匆匆日又斜門前方繫馬厨下預烹茶已
幸能成¶約胡為復戀家莫將行樂事終付别人誇¶
　　　晚至湖上¶
到湖疑路盡忽復轉林塘雨後添泉脉雲中漏日光新
<pb:KR4e0131_WYG_017-6b>
蒲仍自¶緑怪栁不成行欲唱吳歌去憑誰覔野航¶
　　　宿功德寺航公房¶
山下禪堂向晚登扶笻一笑有盧能飯餘蔬筍收齋鉢
供雜香<md:KR4e0131_SBCK_017-4b>¶花映佛燈漢闕乍違同野吏吳音無改盡鄉僧
蒲團睡穏回清¶夢風雨蕭蕭撼古藤¶
　　　飲玉泉二首¶
龍唇歕薄凈無腥純浸西南萬疊青地底洞名疑小有
江南泉¶品類中泠御厨絡繹馳銀甕僧寺分明枕玉屏
<pb:KR4e0131_WYG_017-7a>
曾是¶宣皇臨幸處游人誰復上髙亭¶
垂虹名在壯神都𤣥酒為池不用沽終日無雲成霧雨
下流隨¶地作江湖坐臨且脫登山屐汲飲重修調水符
渇吻正須清冷¶好寺僧空自置茶爐¶
　　　登華嚴洞¶
縁厓繚繞近青天十步回頭一竦然但覺羣峰俱在下
忽臨空¶洞更無前三年桓槨堅誰鑿半夜莊舟重莫牽
便借石牀逃酷<md:KR4e0131_SBCK_017-5a>¶暑白雲為幕稱髙眠
<pb:KR4e0131_WYG_017-7b>
　　　還至湖上¶
湖上尋歸路行行背落暉青山嫌客去白鳥背人飛不
覺過泉¶牐空勞帶雨衣江南如夢醒仍見水田肥¶
　　　答廉伯以游西山負約¶
晚騎羸馬傍湖隂影落澄波數尺深衆樂固知勝獨樂
豪吟長¶恐壓微吟清髙已向金門隱老大其如白髪侵
莫道鄰居難見¶面閒忙湏信不同心¶
　　　聞友人食河豚病發而卒
<pb:KR4e0131_WYG_017-8a>
惟子禀素弱有病常纒身遂能通醫方數與藥裹親衆
醫每謝¶郤自謂識病真體中苦多熱食尤忌諸辛至如
所飲酒惟愛淡¶與淳以吳投藥麯未肯一沾唇往為風
所中治療累踰旬恐終<md:KR4e0131_SBCK_017-5b>¶誤朝謁歸卧婁江濵一朝有信
至奄忽形離神固知病再作不¶知作何因嗟哉河豚魚
未足充八珍古人譬莫邪信矣能殺人¶烹調雖云善發
病莫與倫奈何甘此毒既死目須瞋脯作子美¶禍冰為
聖俞屯二物尚可食所惡魚無鱗重價争買致聚食當
<pb:KR4e0131_WYG_017-8b>
初春匪直悼吾友亦惟戒吳民¶
　　　送沈元中知餘干(父嘗任/刑部)¶
南去意何如雲霄舉足初文名從甲榜宦業有刑書北
闕須通¶籍西江且下車當令遺愛滿不止白公渠¶
　　　贈僧瘦岡住吳城寳幢寺¶
古院清如許髙岡瘦若何不湏居十刹初喜附雙峨窗
滿霜餘¶柿庭深雨後莎法筵揮麈處先為敵詩魔¶
　　　芙蓉紫菊圖<md:KR4e0131_SBCK_017-6a>¶
<pb:KR4e0131_WYG_017-9a>
芙蓉數枝嬌且新宛然麗人逢水濵靚粧緩步不動塵
曉起清¶露沾朱唇菊花意態淡可親老圃秋來初卜鄰
其間顔色或不¶真却立恐遭石丈嗔江州刺史送酒頻
餘瀝豈縁能醉人眼中¶紅紫紛前陳洛陽何須詫青春
室空未覺詩家貧咄哉二妙誰¶傳神¶
　　　為陳副使寓題畫¶
深林有隙地似與髙人謀屋宇四五間豁然對溪流羣
山傾如¶赴白雲出誰收屋中亦何有琴書足銷憂玩之
<pb:KR4e0131_WYG_017-9b>
以終老隱志於¶焉求憲史富清譽中懐慕前脩山林有
宿好横圖挈同游不惜¶持示我我意殊相投凉風報秋
信髙興歸滄州¶
　　　園居六詠¶
　　　　海月菴<md:KR4e0131_SBCK_017-6b>¶雲浪推來白玊盤坐深良夜不勝寒茅檐己盡平生興
何處蓬¶萊閣上看¶
　　　　玊延亭
<pb:KR4e0131_WYG_017-10a>
薯蕷年來初種成楣間有客便題名憑誰為報坡翁道
我亦能¶烹玊糝羮¶
　　　　春草池¶
自笑溝如丈八强兒童莫漫種魚秧謝家詩句空成夢
此夜依¶然春草長¶
　　　　醉眠橋¶
陶翁逐客向樽前醉後髙眠任自然嗟我作橋容客醉
不妨醒¶眼看髙眠
<pb:KR4e0131_WYG_017-10b>
　　　　冷澹泉<md:KR4e0131_SBCK_017-7a>¶似嚼清冰未下鹽天然滋味此能兼隱之日飲分餘瀝
世上貪¶夫能使廉¶
　　　　養鶴䦨¶
吳下枯篁一束來綢繆牖户却常開雲霄伴侣休相訝
不是虞¶人畜鳥媒¶
　　　為吳吉士克温題東坡墨竹¶
坡僊寫竹如作書筆底溢出書之餘書形譬石壓蟾蜍
<pb:KR4e0131_WYG_017-11a>
俗人不¶識稱墨猪古來書畫同一法使彼見此當軒渠
宻葉濈濈何所¶如宛如卧蠶首不舒濃霜塗幹外筠厚
香粉浥節中心虛平生¶妙句真可誦可使一日無此居
西窗坐對發長噓不知有感感¶何事豈以文翁方逝歟
雨晴把玩敞吾廬清風習習揺瓊琚¶
　　　送文宗儒還滁<md:KR4e0131_SBCK_017-7b>¶官非京尹免臺參寺版題名也自堪公事共知心獨盡
直言曾¶上靣無慚績書騋牝才名出家寄瑯琊秀色含
<pb:KR4e0131_WYG_017-11b>
觸熱却憐分手¶去園亭何日重髙談¶
　　　賀秦修敬八十¶
扁舟憶泊錫山東十載丰神夢寐中巢父釣竿隨海霧
陶僊笙¶樂坐松風朝廷錫誥還因子鄉社評詩合讓公
第二泉甘真¶可釀百杯春酒莫敎空¶
　　　送白侍郎還南京分闕字韻¶
都城作淫雨連屬從暑月墊溺及四郊髙丘抵深窟大
臣抱憂¶思時事切於骨廨宇雖少安中夜心兀兀惟昔
<pb:KR4e0131_WYG_017-12a>
官納言衮軄常¶補闕至今存奏疏忠讜莫湮没此來實
稱賀沾濕屢謝謁¶明主勤萬㡬宵旰常矻矻已聞發倉
廪豈但謹刑罰有詔戒羣<md:KR4e0131_SBCK_017-8a>¶工名實期綜核兵曹為卿亞
留務不可忽衆賢方滿朝獻納職¶免越陛辭沐嘉眷朱
服映象笏平生盡瘁心官簿積功閥涼氣¶生新秋方舟待
明發江水流潺湲鍾山勢&KR0886;崒鎻鑰重東南威名尊節
鉞召還當不遐臣節益以竭¶
　　　次韻答費昭霽二首
<pb:KR4e0131_WYG_017-12b>
進講軻書到七篇每瞻紅日海東邊恩承漢代慚何補
學擬¶商賢恐未然天逺㝠鴻空慕弋路長疲馬只垂鞭
卜鄰定向東¶城下對面湏將隱訣傳¶
杜陵休自託狂夫肥遯中園不改圖應笑蒼蠅隨驥尾
誰將腐¶䑕飼鵷鶵晴雲出岫無心計流水當門隔歩趍
猶有詩編題四¶興平生功業豈全無¶
　　　題石田古松圖謝周月窗治陳宜人病¶
籠中采掇皆良藥用之不當翻為虐京國名醫不乏人
<pb:KR4e0131_WYG_017-13a>
一日城<md:KR4e0131_SBCK_017-8b>¶南逢扁鵲人言用藥如用兵須憑指下難隃度
急攻緩補隨所¶施信是胸中有方略沉疴脫去不言功
但使危憂變安樂月窗¶妙術真通靈妙處自得非醫經
金門不肯受官軄野服只愛居¶林坰惠山山下髙松樹
願比此樹長青青潄泉飡雪仍産藥上¶有兎絲下茯苓
世人抱病争取給熈然黄髪同千齡¶
　　　重九無菊¶
佳節喜載臨藉有杯中緑如何籬落間獨少數枝菊遥
<pb:KR4e0131_WYG_017-13b>
遥小南¶城異品應滿目野人不好事移送何不速無酒
人但醒無菊人¶尤俗我與陶淵明事事相反覆俗病惟
自知客醉解畱宿淵明¶祗欲眠往往客遭逐黄花有時
衰一賞己自足歲晏色青青墻¶隂自修竹¶
　　　次韻賔之重九值雨獨坐<md:KR4e0131_SBCK_017-9a>¶懷麓堂前樹蕭蕭感暮秋閉門逢節序落帽想風流空
負此時¶酒閒登何處樓不須論雨䜟四野少禾頭(是日/適逢)
(甲子/¶故云)
<pb:KR4e0131_WYG_017-14a>
　　　次韻鳴治對菊¶
曉園移送帶煙霏看處詩成韻屢依來使相逢休更問
娱人真¶覺淡忘歸霜餘未落憐髙節月下無言對冷菲
誰識城東幽寂¶者空庭疎雨獨沾衣¶
　　　謝王主簿送菊¶
看菊曽為别墅游鄧村風露六年秋幽姿入眼猶黄面
晚節驚¶心易白頭已歎無錢空復對何妨有酒自相酬
&KR0541;然籬落増顔¶色更把重陽故事修
<pb:KR4e0131_WYG_017-14b>
　　　為奫姪題謝廷循畫二首¶
雲中疊嶂翠糢糊深樹茅堂隱若無莫向昔人論畫品
開窗聊<md:KR4e0131_SBCK_017-9b>¶對謝公圖(右春山圖/)¶
江湖極目𣺌無涯蚌蛤隨潮上淺沙開口自甘濡沫老
聒人偏¶恨是鳴蛙(右蚌蛤圖/)¶
　　　題石田畫¶
麤毫濃墨信手寫長巻初開是誰者溪泉山石斷復連
亦着茅¶亭在林下石翁足蹟只吳中意到自忘工不工
<pb:KR4e0131_WYG_017-15a>
平生所見亦不¶少但覺一幅無相同偽作紛紛到京國
欲以亂真翻費力我方¶含笑人獨疑眞蹟于今惟水墨
我觀此畫雖率然老氣勃勃生¶清妍江湖欲尋具眼識
湏上米家書畫船¶
　　　過西苑¶
松偃瓊臺不受塵虹橋綽楔記通津瀛洲水滿分禆海
靈囿垣¶長接禁宸虎圏乆闗空獸簿龍舟稀泛静魚綸
賞花未許陪游<md:KR4e0131_SBCK_017-10a>¶幸誰羡賡歌作宋臣
<pb:KR4e0131_WYG_017-15b>
　　　游海印寺次韻鳴治¶
北風初急避髙垣竹屋清寒且負暄客喜抱琴仍送酒
僧忙掃¶地更開門投閒易度人間世擇勝眞游海上村
飲後題詩多老¶氣頽然翻覺醉翁尊¶
　　　哭王允逹二首¶
孤舟遥寄一身危病骨秋深瘦莫支二豎豈勞催死别
九原安¶忍問歸期夜䦨燭盡多新夢歲暮書回少故知
為憶相從今廿¶載誨言重領是何時
<pb:KR4e0131_WYG_017-16a>
短札馳來病已危牀頭筆力强撑支兼程到此猶難見
萬事從¶今敢預期徐穉力耕人自薦王裒行孝世皆知
百年家學諸孤¶繼看取遺編手校時<md:KR4e0131_SBCK_017-10b>¶　　　早起¶
喔喔雞三唱城居類逺村髪隨秋葉落目與曉燈昬對
案仍呼¶飯披衣又出門自憐衰朽物終歲謁天閽¶
　　　聞王古直至柬鳴治¶
長安風雪值殘年又報王猷過闕前塵土不沾京洛袂
<pb:KR4e0131_WYG_017-16b>
冰澌能¶送浙江船平生蹤蹟知忙甚此老鬚眉想皓然
賴有故人相慰¶藉對牀呼酒夜燈懸¶
　　　作鶴房¶
枯篁宻葦作房櫳故遣僊禽宿此中曾見江南多鴨舍
亦知吳¶下有牛宫綢繆牖户朝南日倚傍垣墉避北風
莫笑乘軒如衛¶懿苦寒須念雪園空¶
　　　次韻沈啓南自治生壙見寄二首<md:KR4e0131_SBCK_017-11a>¶射瀆西行水路斜細論形勢見隆窪宋儒尚作山陵議
<pb:KR4e0131_WYG_017-17a>
郭氏真¶稱地理家親手銘文鐫白石鄰僧香火傍丹霞
乆知詩骨偏强¶健曵杖何妨閱歲華¶
倚壙髙歌對斷厓鄙人安得此襟懷門深拱木栽培徧
山近浮¶雲坐卧偕曾子啓予言不妄莊生息我意終乖
司空自有藏身¶地不學劉伶説便埋¶
　　　喜李貞伯生子¶
秣陵疎雨作秋涼賀客縁知總上堂奕葉相傳宜李氏
通家有¶喜是吳郎臺髙又復看招鳳書好何曾寫弄麞
<pb:KR4e0131_WYG_017-17b>
萬巻舊藏應㑹¶讀任渠嬉戲滿攤牀¶
　　　遣悶¶
歲杪匆匆只五旬惡懷偏屬長年人㓜兒嬉戲兩頑物
老婦呻<md:KR4e0131_SBCK_017-11b>¶吟一病身風急獨瞻烏止屋月明閒與鶴為鄰
鄉書近報吳田¶熟此夕愁眉稍覺伸¶
　　　賦竹慶郭汝文五十¶
竹似賢昔日聞之白樂天樂天好竹好其德此語雖佳
意未全¶古來賢者必有夀吾於竹也蓋亦知其然所以
<pb:KR4e0131_WYG_017-18a>
風雨穿其(闕/)雪¶霜壓其肩空園寄傲不肯屈節操挺挺
老愈堅吳門開夀域隱¶者躋獨先堂上不合生此竹何
人移入圖中懸畫家竊取詩人¶意以竹比德仍比年淞
江之濵地宜此從今種滿數畆田削筠¶必帶節斫榦當
及箯筠可作冠榦可杖杖湏入手冠湏顚逍遥¶長醉竹
葉酒掀髯一笑清風前¶
　　　謝濟之送橘二首¶
得月亭邉碧樹攢及時摘實仗園官報君嘉惠如相稱
<pb:KR4e0131_WYG_017-18b>
須是閩<md:KR4e0131_SBCK_017-12a>¶中荔子丹¶
黄紅錯落滿雕盤如見珊瑚間木難莫把糖囊名更改
齒牙真¶不帶清酸¶
　　　西域賈人以獅子入貢有詔却之次韻鳴治¶
萬里流沙奇獸去數行新詔滿朝歡湏知此物真無益
始信¶為君亦不難盛世糞田曾却馬他人野鳥自稱鸞
即看重譯皆¶歸化敵國何方是契丹¶
　　　次韻陳粹之謁先墓
<pb:KR4e0131_WYG_017-19a>
歲暮寒風透布袍東門血淚灑平臯心穿泉壤三重固
手揷松¶楸數尺髙北闕已承恩典重南山不動孝思牢
顯親却在揚名¶裏身退能招士論褒<md:KR4e0131_SBCK_017-12b>¶　
　
　
　
　
<pb:KR4e0131_WYG_017-19b>
　
　
　
　
　
　
　
　家藏集巻十七¶
<md:KR4e0131_SBCK_018-1a>¶
<pb:KR4e0131_WYG_018-1a>
欽定四庫全書
　家藏集巻十八¶
　　　　　　　　　　　　明　吳寛　撰
　　
