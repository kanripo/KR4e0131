# -*- mode: mandoku-view; -*-
#+TITLE: 匏翁家藏集
#+DATE: 2015-09-11 16:49:24.207587
#+PROPERTY: ID KR4e0131
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB04n0168-017匏翁家藏集-卷第十七.
<pb:KR4e0131_SBCK_017-1a>¶
匏翁家藏集卷第十七¶
　詩六十一首¶
　　　李賔之以問白髭幷代髭答二首見示予髭偶如故而¶
　　　鬚巳多白因次其韻亦爲問答¶
　　　　問白鬚¶
早年曾咎汝頗憶爲文時忽焉白滿把次第行及髭衰老固宜¶
爾此理奚待思但恐緣我咎報復未可知嗟汝今且白白盡何¶
能爲及髭更連髯延蔓還至誰有言試述答靜聽當支頥¶
　　　　代白鬚答¶
頷下濈濈如美哉映眉髪倩盻未足誇於我或有缺此閹偶蒙¶
幸彼婦徒稱哲乆喜得子依過眼豈云瞥子今自衰老感愴何¶
忽忽白也我旣宜豈好爲容恱置之勿復言處世口須呐¶
<pb:KR4e0131_SBCK_017-1b>¶
　　　　再問¶
與汝少相處到今㡬何時汝白胡獨早不及徑寸髭山苗映澗¶
松物&KR0011;偶有思草薙誠不忍念汝惟故知買藥強塗染此事吾¶
肯爲獨憐相處日後去當訊誰眞能成我老愛護均雙頥¶
　　　　再代答¶
先人有所遺身體及膚髪而我處其間微細亦罔缺人生有脩¶
短何曾判愚哲惟道或有&KR0220;千歲等一瞥子尚忘乆要於道能¶
不忽彼髭既如故撚弄自堪恱吾舌雖巳亡臆對猶不呐¶
　　　淸明日園中見杏花&KR0004;開¶
疎花寂歷似殘紅病眼摩挲望欲空巳恨浥開無細雨却愁吹¶
落有狂風物華又報淸明節人世眞成白髮翁爲語天工須索¶
性剩將春色慰人濃¶
<pb:KR4e0131_SBCK_017-2a>¶
　　　懷林亨大謝鳴治謁陵遇風¶
天外狂風盡日吹朝陵有客正驅馳㝠㝠花&KR0035;春難見颯颯塵¶
沙晩更隨官馬不愁迷古轍奚奴應恨挈新詩歸來尚可誇僚¶
友沾濕猶勝冒雨時¶
　　　謝安游東山圖¶
東山高臥如龍蟠天下蒼生望謝安徴書再下翻然起五十不¶
妨&KR0004;作官征西將軍姓桓者致我胡爲居幕下新亭狎視猶小¶
兒流汗何人面如赭北兵百萬次淮淝別墅與客方圍棊捷書¶
巳至未終局江上阿玄班我師高懷磊落多長技誰識向來游¶
戲事後世風流强慕之登山也復携歌妓¶
　　　喜儲靜夫考功自南京至¶
與子三年別長存耿耿思偶來今日雨又屬暮春時風度看逾¶
<pb:KR4e0131_SBCK_017-2b>¶
好功名喜未遲吏曹能自署應不數光羲¶
　　　哀原巳¶
濃霜夜隕菊田荒不及根同蔓草長顧影共悲遺二老歛形偏¶
恨比三殤術畱醫案眞餘事名列詩家已大方親友凋零懷抱¶
惡臨風惟有淚成行¶
　　　哀&KR0166;儀¶
海濵歸臥歲華新靜裏焚香獨養神病&KR0020;巳除知更徤訃音俄¶
到冀非眞不將文字名當世豈爲郷&KR0022;惜此人路接婁江嗟後¶
死他年誰與共垂綸¶
　　　午朝次韻鳴治¶
衛士成行總面東朱門傳蹕靜如空高飛海燕紅雲近煖入宮¶
花白日中華蓋逼時瞻北極袗衣垂處詠南風銀臺奏罷諸司¶
<pb:KR4e0131_SBCK_017-3a>¶
事旰食多勞念　聖躬¶
　　　過葉翁看牡丹¶
吳下移根已甚難七年纔得兩枝看開時況被薫風急種法還¶
教宿土乾却愛陶盆當石砌未誇華屋薦金盤主人笑對成佳¶
兆記取花名是壽安¶
　　　和陸廉伯晝寢次老杜韻¶
杜老當時句宛然況逢四月稱高眠綠池芳草紛紛積白日游¶
絲冉冉牽史館何人仍&KR3816;&KR0033;睡郷無事莫開邊爐熏巳冷茶煙¶
起自笑閒官可質錢¶
　　　早起次前韻寄廉伯¶
月黒頻將蠟炬然翻因夜短不成眠趍朝何補　君恩渥出¶
舎&KR0147;從吏役牽馬秣未看騰櫪上雞栖誰聽語塒邊江南一枕¶
<pb:KR4e0131_SBCK_017-3b>¶
無殘夢欲向司農謝俸錢¶
　　　和廉伯復次前韻斷夜坐¶
衰年視物更&KR0252;然日落尋常索枕眼乆坐誰言纔斷絕細吟翻¶
喜忽聯牽薫風作暑如&KR0004;伏海月生明又半邊却恨連墻稀讌¶
集挑燈那送酒家錢¶
　　　懷王允逹不至¶
翛然風雨作深秋何處江行定泊舟詔下數行曾逺召書來前¶
月巳親収官河淺澁知難進仕路淸閒好竝游猶有舊時高榻¶
在掃塵還擬重延畱¶
　　　次韻陳一夔冒雨見過二首¶
黃酴醿花已狼籍春去荒園空復游芳草池塘猶可詠石庭風¶
雨故相畱呼童繫馬當門扇對面開尊罷酒籌因話閒時眞未¶
<pb:KR4e0131_SBCK_017-4a>¶
得一時須爲散新愁¶
獨衝風雨東街口日暮相過意亦奇橋上醉眠成故事席間高¶
詠得新詩曲䦨循徑行須徧矮屋橫丹坐不危滿目濕雲生&KR0661;¶
色請君休信是晡時¶
　　　待李世賢同游西山未至¶
隱隱雲&KR0004;散匆匆日又斜門前方繫馬厨下預烹茶巳幸能成¶
約胡爲復戀家莫將行樂事終付別人誇¶
　　　晚至湖上¶
到湖疑路盡忽復轉林塘雨後添泉脉雲中漏日光新蒲仍自¶
綠怪柳不成行欲唱吳歌去慿誰覔野航¶
　　　宿功德寺航公房¶
山下禪堂向晩登扶笻一笑有盧能飯餘蔬筍収齋鉢供雜香¶
<pb:KR4e0131_SBCK_017-4b>¶
花映佛燈漢闕乍違同野吏吳音無改盡郷僧蒲團睡穩回淸¶
夢風雨蕭蕭撼古藤¶
　　　飲玉泉二首¶
龍唇歕薄凈無腥純浸西南萬疊靑地底洞名疑小有江南泉¶
品&KR0011;中泠御厨絡繹馳銀甕僧寺分明枕玉屏曾是¶
宣皇臨幸處游人誰復上高亭¶
&KR0183;虹名在壯神都玄酒爲池不用沽終日無雲成霧雨下流隨¶
地作江湖坐臨且脫登山屐汲飮重修調水符渇吻正須淸冷¶
好寺僧空自置茶爐¶
　　　登華嚴洞¶
緣厓繚繞近靑天十歩回頭一竦然但覺群峰俱在下忽臨空¶
洞更無前三年桓槨堅誰鑿半夜莊舟重莫牽便借石牀&KR0969;酷¶
<pb:KR4e0131_SBCK_017-5a>¶
暑白雲爲幕稱高眠¶
　　　還至湖上¶
湖上尋歸路行行背落暉靑山嫌客去白鳥背人飛不覺過泉¶
牐空勞帶雨衣江南如夢醒仍見水田肥¶
　　　答廉伯以游西山&KR0018;約¶
晩騎羸馬傍湖隂影落澄波數尺深衆樂固知勝獨樂豪吟長¶
恐壓微吟清高巳向金門隱老大其如白髮侵莫道鄰居難見¶
面閒忙須信不同心¶
　　　聞友人食河豚病發而卒¶
惟子禀素弱有病常&KR0414;身遂能通醫方數與藥褁親衆醫每謝¶
郤自謂識病眞體中苦多&KR0044;食尤忌諸辛至如所飮酒惟愛淡¶
與淳以吳投藥麯未肯一沾唇往爲風所中治療累踰旬恐終¶
<pb:KR4e0131_SBCK_017-5b>¶
誤朝謁歸臥婁江濵一朝有信至奄忽形離神固知病再作不¶
知作何因嗟哉河豚魚未足充八珍古人譬莫邪信矣能殺人¶
烹調雖云善發病莫與倫柰何甘此&KR2502;旣死目須瞋脯作子美¶
禍冰爲聖俞屯二物尚可食所惡魚無鱗重價爭買致聚食當¶
&KR0004;春匪&KR0033;悼吾友亦惟戒吳民¶
　　　送沈元中知餘干(父嘗任刑部)¶
南去意何如雲霄舉足&KR0004;文名從甲榜宦業有刑書北闕須通¶
籍西江且下車當令遺愛滿不止白公渠¶
　　　贈僧瘦岡住吳城寶幢寺¶
古院淸如許高岡瘦&KR0002;何不須居十刹&KR0004;喜附雙峨窗滿霜餘¶
柿庭深雨後莎法筵揮麈處先爲敵詩魔¶
　　　芙蓉紫菊圖¶
<pb:KR4e0131_SBCK_017-6a>¶
芙蓉數枝嬌且新宛然麗人逢水濵靚粧緩歩不動塵曉起淸¶
露沾朱唇菊花意態淡可親老圃秋來&KR0004;卜鄰其間顔色或不¶
眞却立恐遭石丈嗔江州刺史送酒頻餘瀝豈緣能醉人眼中¶
紅紫紛前陳洛陽何須詫靑春室空未覺詩家貧咄哉二妙誰¶
傳神¶
　　　爲陳副使寓題畫¶
深林有&KR0169;地似與高人謀屋宇四五間豁然對溪流群山傾如¶
赴白雲出誰収屋中亦何有琴書足銷憂玩之以終老隱志於¶
焉求憲史富淸譽中懷慕前脩山林有宿好橫圖挈同游不惜¶
持示我我意殊相投凉風報秋信高興歸滄州¶
　　　園居六詠¶
　　　　海月菴¶
<pb:KR4e0131_SBCK_017-6b>¶
雲浪推來白玉盤坐深良夜不勝寒茅檐巳盡平生興何處蓬¶
萊閣上看¶
　　　　玉延亭¶
薯蕷年來&KR0004;種成楣間有客便題名慿誰爲報坡翁道我亦能¶
烹玉糝&KR0325;¶
　　　　春草池¶
自笑溝如丈八強兒童莫漫種魚秧謝家詩句空成夢此夜依¶
然春草長¶
　　　　醉眠橋¶
陶翁逐客向樽前醉後高眠任自然嗟我作橋容客醉不妨醒¶
眼看高眠¶
　　　　冷澹泉¶
<pb:KR4e0131_SBCK_017-7a>¶
似嚼淸冰未下鹽天然滋味此能兼隱之日飮分餘瀝世上貪¶
夫能使廉¶
　　　養鶴䦨¶
吳下枯篁一束來綢繆牗戸却常開雲霄伴侶休相訝不是虞¶
人畜鳥媒¶
　　　爲吳吉士克温題東坡&KR0472;竹¶
坡僊寫竹如作書筆底溢出書之餘書形譬石壓蟾蜍俗人不¶
識稱&KR0472;猪古來書畫同一法使彼見此當軒渠宻葉濈濈何所¶
如宛如臥&KR0094;首不舒濃霜塗幹外筠厚香粉浥節中心虛平生¶
妙句眞可誦可使一日無此居西窗坐對發長嘘不知有感感¶
何事豈以文翁方逝歟雨晴把玩敞吾廬淸風習習摇瓊琚¶
　　　送文宗儒還滁¶
<pb:KR4e0131_SBCK_017-7b>¶
官非京尹免臺參寺版題名也自堪公事共知心獨盡&KR0033;言曾¶
上面無慚績書騋牝才名出家寄瑯琊秀色含觸&KR0044;却憐分手¶
去園亭何日重高談¶
　　　賀秦脩敬八十¶
扁舟憶泊錫山東十載丰神夢寐中巢父釣竿隨海霧陶僊笙¶
樂坐松風　朝廷錫誥還因子郷社評詩合讓公第二泉甘眞¶
可釀百杯春酒莫教空¶
　　　送白侍郎還南京分闕字韻¶
都城作淫雨連屬從暑月墊溺及四郊高丘抵深窟大臣抱憂¶
思時事切於骨&KR0351;宇雖少安中夜心兀兀惟昔官訥言衮軄常¶
補闕至今存奏疏忠讜莫湮没此來實稱賀沾濕屢謝謁¶
明主勤萬㡬宵旰常矻矻已聞發倉廪豈但謹刑罰有詔戒群¶
<pb:KR4e0131_SBCK_017-8a>¶
工名實期綜核兵曹爲卿亞畱務不可忽衆賢方滿朝獻納軄¶
免越陛辭沐嘉眷朱服映&KR0090;笏平生盡瘁心官簿積功閥涼氣¶
生新秋方舟待明發召還當不遐臣節益以竭¶
　　　次韻答費昭霽二首¶
進講軻書到七篇毎瞻紅日海東邊　恩承漢代慚何補學擬¶
商賢恐未然天逺㝠鴻空慕弋路長疲馬只垂鞭卜鄰定向東¶
城下對面須將隱訣傳¶
杜陵休自託狂夫肥遯中園不改圖應笑蒼蠅隨驥尾誰將腐¶
鼠飼鵷鶵晴雲岀岫無心計流水當門隔歩趍猶有詩編題四¶
興平生功業豈全無¶
　　　題石田古松圖謝周月窗治陳宜人病¶
籠中采掇皆良藥用之不當翻爲虐京國名醫不乏人一日城¶
<pb:KR4e0131_SBCK_017-8b>¶
南逢扁鵲人言用藥如用兵須慿指下難隃度急攻緩補隨所¶
施信是胸中有方略沉痾脫去不言功但使危憂變安樂月窗¶
妙術眞通靈妙處自得非醫經金門不肯受官軄野服只愛居¶
林坰惠山山下高松&KR0035;願比此&KR0035;長靑靑潄泉飡雪仍産藥上¶
有兎絲下茯苓世人抱病爭取給熈然黃髮同千齡¶
　　　重九無菊¶
佳節喜載臨藉有杯中綠如何籬落間獨少數枝菊遥遥小南¶
城異品應滿目野人不好事移送何不速無酒人但醒無菊人¶
尤俗我與陶淵明事事相反覆俗病惟自知客醉解畱宿淵明¶
祗欲眠往往客遭逐黃花有時衰一賞巳自足歲晏色靑靑墻¶
隂自脩竹¶
　　　次韻賔之重九値雨獨坐¶
<pb:KR4e0131_SBCK_017-9a>¶
懷麓堂前&KR0035;蕭蕭感暮秋閉門逢節序落㡌想風流空&KR0018;此時¶
酒閒登何處樓不須論雨䜟四野少禾頭(是日甲子)¶
　　　次韻鳴治對菊¶
曉園移送帶煙霏看處詩成韻屢依來使相逢休更問娯人眞¶
覺淡忘歸霜餘未落憐高節月下無言對冷菲誰識城東幽寂¶
者空庭疎雨獨沾衣¶
　　　謝王主簿送菊¶
看菊曾爲別墅游鄧村風露六年秋幽姿入眼猶黃面晩節驚¶
心易白頭巳歎無錢空復對何妨有酒自相酬&KR0541;然籬落增顔¶
色更把重陽故事修¶
　　　爲奫姪題謝廷循畫二首¶
雲中疊嶂翠糢糊深&KR0035;茅堂隱若無莫向昔人論畫品開窗&KR0147;¶
<pb:KR4e0131_SBCK_017-9b>¶
對謝公圖(右春山圖)¶
江湖極目&KR0261;無涯蚌蛤隨潮上淺沙開口自甘濡沬老聒人偏¶
恨是鳴蛙(右蚌蛤圖)¶
　　　題石田畫¶
麤毫濃&KR0472;信手寫長卷&KR0004;開是誰者溪泉山石斷復連亦着茅¶
亭在林下石翁足蹟只吳中意到自忘工不工平生所見亦不¶
少但覺一幅無相同僞作紛紛到京國欲以亂眞翻費力我方¶
含笑人獨疑眞蹟于今惟水&KR0472;我觀此畫雖率然老氣勃勃生¶
淸妍江湖欲尋具眼識須上米家書畫船¶
　　　過西苑¶
松偃瓊臺不受塵虹橋綽楔記通津瀛洲水滿分禆海靈囿垣¶
長接禁宸虎圈乆關空獸簿龍舟稀泛靜魚綸賞花未許陪游¶
<pb:KR4e0131_SBCK_017-10a>¶
幸誰羡賡歌作宋臣¶
　　　游海印寺次韻鳴治¶
北風&KR0004;急避高垣竹屋清寒且&KR0018;暄客喜抱琴仍送酒僧忙掃¶
地更開門投閒易度人間世擇勝眞游海上村飮後題詩多老¶
氣頽然翻覺醉翁尊¶
　　　哭王允逹二首¶
&KR0012;舟遥寄一身危病骨秋深瘦莫支二豎豈勞催死別九原安¶
忍問歸期夜䦨燭盡多新夢歲暮書回少故知爲憶相從今廿¶
載誨言重領是何時¶
短札馳來病巳危牀頭筆力強撑支兼程到此猶難見萬事從¶
今敢預期徐穉力耕人自薦王裒行孝世皆知百年家學諸孤¶
繼看取遺編手校時¶
<pb:KR4e0131_SBCK_017-10b>¶
　　　早起¶
喔喔雞三唱城居&KR0011;逺村髮隨秋葉落目與曉燈昬對案仍呼¶
飯披衣又出門自憐衰朽物終歲謁天閽¶
　　　聞王古&KR0033;至柬鳴治¶
長安風雪値殘年又報王猷過闕前塵土不沾京洛袂冰澌能¶
送浙江船平生蹤蹟知忙甚此老鬚眉想皓然頼有故人相慰¶
藉對牀呼酒夜燈懸¶
　　　作鶴房¶
枯篁宻葦作房櫳故遣僊禽宿此中曾見江南多鴨&KR0213;亦知吳¶
下有牛宮綢繆牖戸朝南日倚傍垣墉避北風莫笑乘軒如衞¶
懿苦寒須念雪園空¶
　　　次韻沈啓南自治生壙見&KR0009;二首¶
<pb:KR4e0131_SBCK_017-11a>¶
射瀆西行水路斜細論形&KR0020;見&KR0173;窪宋儒尚作山陵議郭氏眞¶
稱地理家親手銘文鐫白石鄰僧香火傍丹霞乆知詩骨偏強¶
徤曵杖何妨閱歲華¶
倚壙高歌對斷厓鄙人安得此&KR0109;懷門深拱木栽培徧山近浮¶
雲坐臥偕曾子啓予言不妄莊生息我意終乖司空自有藏身¶
地不學劉伶&KR0003;便埋¶
　　　喜李貞伯生子¶
秣陵疎雨作秋涼賀客緣知總上堂奕葉相傳宜李氏通家有¶
喜是吳郎臺高又復看招鳳書好何曾寫弄麞萬卷舊藏應會¶
讀任渠嬉戲滿攤牀¶
　　　遣悶¶
歲杪匆匆只五旬惡懷偏屬長年人㓜兒嬉戲兩頑物老婦呻¶
<pb:KR4e0131_SBCK_017-11b>¶
吟一病身風急獨瞻烏止屋月明閒與鶴爲鄰郷書近報吳田¶
熟此夕愁眉稍覺伸¶
　　　賦竹慶郭汝文五十¶
竹似賢昔日聞之白樂天樂天好竹好其德此語雖佳意未全¶
古來賢者必有壽吾於竹也蓋亦知其然所以風雨穿其■雪¶
霜壓其肩空園&KR0009;傲不肯屈節操挺挺老愈堅吳門開壽域隱¶
者躋獨先堂上不合生此竹何人移入圖中懸畫家竊取詩人¶
意以竹比德仍比年淞江之濵地宜此從今種滿數畞田削筠¶
必帶節斫榦當及箯筠可作冠榦可杖杖須入手冠須顚逍遥¶
長醉竹葉酒掀髯一笑淸風前¶
　　　謝濟之送橘二首¶
得月亭邊碧&KR0035;攢及時摘實仗園官報君嘉惠如相稱須是閩¶
<pb:KR4e0131_SBCK_017-12a>¶
中荔子丹¶
黃紅錯落滿雕盤如見珊瑚間木難莫把糖囊名更改齒牙眞¶
不帶淸酸¶
　　　西域賈胡以獅子入貢有詔却之次韻鳴治¶
萬里流沙奇獸去數行新詔滿朝歡須知此物眞無益始信¶
爲君亦不難盛世糞田曾却馬他人野鳥自稱鸞即看重譯皆¶
歸化敵國何方是契丹¶
　　　次韻陳粹之謁先墓¶
歲暮寒風透布&KR0129;東門血淚灑平臯心穿泉壤三重固手挿松¶
楸數尺高北闕巳承恩典重南山不動孝思牢顯親却在揚名¶
裏身退能招士論褒¶
<pb:KR4e0131_SBCK_017-12b>¶
¶
匏翁家藏集卷第十七¶
