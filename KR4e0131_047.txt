# -*- mode: mandoku-view; -*-
#+TITLE: 匏翁家藏集
#+DATE: 2015-09-11 16:49:25.555623
#+PROPERTY: ID KR4e0131
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 47
#+PROPERTY: FILE SB04n0168-047匏翁家藏集-卷第四十七.
<pb:KR4e0131_SBCK_047-1a>¶
匏翁家藏集卷第四十七¶
箴二首¶
　　謹疾箴(爲賀其榮作)¶
人或贈物則謹置之而況此身父母之所遺家有用物則謹掌¶
之而況此身妻子之所仰身之脆耎非木與石傷之七情報以¶
百疾疾之旣來有術奚施疾之未來有術不知我明告子子尚¶
聽之色之恱目惟男女之欲思所以逺之如脫桎梏味之爽口¶
惟飮食之欲思所以禁之如畏鴆毒多言則傷氣欲養氣者言¶
不費多思則損血欲養血者思不越憂不可積樂不可縱形不¶
可太勞神不可太用凡此數言終身宜誦孔子謹疾與齊戰同¶
匪疾是謹惟德之崇謹疾之術謹德之功¶
　　　成齋箴(有序)¶
<pb:KR4e0131_SBCK_047-1b>¶
陳玉汝本其字以成齋自號字實予所制葢取張子西銘語乃¶
爲作成齋箴以終其義云¶
有&KR1156;玉于此旣磨旣琢惟見其玉莫知其&KR1156;相古聖哲增益不¶
能況也吾人孰是安行&KR0130;險思危處困思亨不有警惕我德孰¶
成德旣成矣或止于畫&KR0154;觀其初貧賤憂戚玉成乎&KR0266;人可不¶
德庻幾于是終日乾乾仰視俯思以無忘張子之言¶
　銘二十三首¶
　　　逢恩堂銘(有序)¶
寛嘗觀于農夫之治田矣有耰有耕有播有芸有漑有穫天下¶
之言勞者莫過之&KR0002;是而又有水旱風霜螟螣之憂葢歷三時¶
之乆而収一嵗之功可謂難哉然其爲食也得之則飽飽則安¶
安則樂斯民頼之至擬之於天夫其安也有勞者致之也其樂¶
<pb:KR4e0131_SBCK_047-2a>¶
也有憂者出之也知其勞且憂而成食之難則人臨一飯自有¶
不得而易視者此可以爲費氏論也費爲京口名家世有積德¶
鬱而不發至叔高甫益以介&KR0033;聞里中而又沒不及壽知德者¶
惜之葢旣乆其季子誾始以第一人薦於禮部廷試復在高¶
等由翰林庻吉士授編修遂擢國子司業費氏世德至是始驗¶
矣叔高甫生子五人皆有父風讓旣早世詳詮諄相與築堂以¶
爲歲時享宴之所堂成而其弟適以編修考最朝廷進其階¶
而封贈其父母妻室如制命書煌煌下賁其廬誾曰¶
上恩如此吾其可忽敢即斯堂以彰寵　賜乃以逢　恩名之¶
以寛嘗善其兄弟間也俾爲銘銘曰¶
言言高堂費氏作之吉日旣成爲酒落之門有璽書自天而¶
來父老歎嗟豈偶然哉蓄此孔德嘅其先人報不于身于其子¶
<pb:KR4e0131_SBCK_047-2b>¶
孫忠厚且文偉矣惟誾乃擢高科爲時儒臣出入翶翔史館成¶
均汝惟有勞　恩尚多有勉之敬之爲朕左右　天子有命¶
誾拜稽首江流湯湯潤及門牆過者必式　璽書在堂¶
　　　衍慶堂銘(有序)¶
句容王氏作衍慶之堂有曰可學者求銘于翰林修撰長洲吳¶
寛其銘曰¶
有高者堂維人肯搆豈堂之高亦基之厚相彼初基築之登登¶
乃積乃累有功有程我聞吉人爲善不足如築基然覆此夏屋¶
有施斯報有往斯來必有餘慶豈欺我哉慶源旣深澤流必逺¶
後復浚之其慶益衍昔之德符眉山銘章顧我何人亦銘斯堂¶
　　　家藏硏銘¶
他山之石金聲玉理斵以資予扣之諗爾知其白守其黑將爲¶
<pb:KR4e0131_SBCK_047-3a>¶
老氏磨不磷湼不緇抑爲孔子石也臆對吾職文字書善書惡¶
記言記事以成子信史而已爾材亦良職止於是欲與辯之嗒¶
然隱几¶
　　　英石銘¶
有物硜硜産南服九疑其顚小有腹天將作雨雲氣疾攬之匪¶
雲拊之玉淮南小山在吾目¶
　　　思貽堂銘¶
有萬其物我惟爲人揆人之生匪墜自天有父有母爰有此身¶
身之克修曰義與仁身之不修曰頑與嚚惟孽自作惟德自新¶
人之議之必及其親親旣没矣不没者存僾然有見愾然有聞¶
旦朝而起有善可循日中而昃有惡可悛中心思之力可弗振¶
乃如去疾乃如飮醇親之榮辱於焉而分翼翼高堂深於寢門¶
<pb:KR4e0131_SBCK_047-3b>¶
仰焉而思如省于晨俯焉而思如定于昏貽厥父母亦詔子孫¶
庻其視兹勿怠而勤¶
　　　滋德堂銘¶
苗在于田耕之深種之斯深雖有旱乾孰得而侵雖然一月不¶
雨苗且能之一時不雨亦從而萎有秋之功欲成而老農之力¶
則疲有子弟于此爰作桔橰以灌以漑以代其勞苗秀而實其¶
&KR0338;斯高渠渠新堂錢氏所作悠悠先人去我巳邈仰焉思之尚¶
有所託樹德務滋其利也博哉¶
　　　婁菴銘(有序)¶
賀君其榮於物少容其父感樓引婁師德事誨之其榮因以婁¶
菴自號爲之銘曰¶
孰不知醫藥惟參&KR0433;我有隱疾孰克治之人亦有言不如惡石¶
<pb:KR4e0131_SBCK_047-4a>¶
遐思古人曰婁師德我疾旣痊我德斯全如豹有韋如董有弦¶
韋弦可朽名菴則壽有忍乃濟終身無咎¶
　　　海月菴銘(有序)¶
一鶴園西偏作小屋入夜月升海實據其勝乃題曰海月菴爲¶
之銘曰¶
至逺維海月所出至高維月海所溢至小維菴眞蟣虱強収二¶
物合而一晦㝠風雨抱吾&KR0176;吳子悄然如有失庻㡬無愧此暗¶
室¶
　　　節菴銘¶
松栢在山童子可折其葉嶷嶷不以霜雪人之爲人匪松栢然¶
至靈于物降&KR0168;于天委質爲人適人爲婦爲義不終於理則&KR0018;¶
相此屋廬君子攸居以節題銘今之砭愚我澹於水我介于石¶
<pb:KR4e0131_SBCK_047-4b>¶
風雨震凌矢心無失¶
　　　&KR0166;硯銘(有序)¶
都憲盛公得端溪石琢而爲硯如&KR0166;形以遺其姪虞使永保用¶
爲之銘曰¶
菌蠢媻跚于几格間它山旣鑿隱然如環彼惟覆餗折其足我¶
惟含垢坦其腹斯文有傳言可復原泉混混尚日沃之¶
　　　晁無咎硯銘(有序)¶
莫曰良職方得宋晁無咎墓中硯示予爲之銘曰¶
歸來于幽文氣抑鬱有發其藏從九原出絳人濕膚濟水莫袚¶
視之黟然古雅而質嗟豈有脛倐焉入室將託後人以續其七¶
述乎(無咎號歸來子鉅野/人少游杭曾作七述)¶
　　　鍾硯銘¶
<pb:KR4e0131_SBCK_047-5a>¶
惟鳬氏遺此式金之形玉之德勿擊摐宜洗拭中有容外無&KR0169;¶
處儒林惟&KR0472;食尚寳用無時泐¶
　　&KR0201;菴銘(有序)¶
同年楊太常應寍作屋于居之後以窈然而深逺也名曰&KR0201;菴¶
而因以爲號請予銘之銘曰¶
楊子所居有屋渠渠有堂有室乃有菴廬于時偃息于時啓處¶
于時探索有圖有書謂爲&KR0201;者形蹟所拘杳焉&KR0252;焉莫測其隅¶
禮樂爲轡道德爲輿竆其所之載馳載驅察知幽潛洞見古初¶
維&KR0201;之義乃心之虛谷可量馬淵可藏魚母曰方寸其形區區¶
萬理包涵谷如淵如有疑&KR0201;者執此以祛¶
　　　益菴銘(有序)¶
表弟吳子高名謙因以益菴自號爲銘曰¶
<pb:KR4e0131_SBCK_047-5b>¶
惟謙受益天道則然自益贊禹前聞斯言謙之爲卦六爻皆吉¶
周孔發揮出于受益益之爲訓以饒以添有欲求益其惟守謙¶
美哉菴居玩以卑牧庻乎有終&KR0017;神是福¶
　　　方竹杖銘(有序)¶
舊藏方竹一莖老病將歸製以爲杖銘其上而刻之銘曰¶
執之稜如擊之鏗如孰謂中虚而外無隅抱節不渝尚克相予¶
予老將歸行則與俱¶
　　　桃竹壓尺銘(有序)¶
桃竹杖見杜集或製壓尺遺予爲之銘曰¶
桃名而竹質外&KR0033;而中實不以爲杖而以爲尺尺則不枉以資¶
吾佔畢¶
　　　書厨銘(有序)¶
<pb:KR4e0131_SBCK_047-6a>¶
匠氏作此藏書簡便可舁爲銘其門扇¶
虛其胸維書可叢窽其足維繩可束是爲行秘書吾安能知之¶
　　　畵厨銘(有序)¶
厨制如藏書而加廣¶
禮後之悟繪事後素觀古事蹟爲德之助&KR0051;有長康此尚有之¶
物何所靈勿學其癡¶
　　　匏硏銘(有序)¶
予作菴名匏間得佳石燕人陳杲爲製匏硏銘其背曰¶
詩詠苦葉良工爾礱我有菴居爾以&KR0011;從肉食無&KR0472;爾則不食¶
終身從吾乆而勿泐¶
　　　古匏硏銘(有序)¶
上刻元豐二年及&KR0051;齋學士四字如其造于宋而元李漑之所¶
<pb:KR4e0131_SBCK_047-6b>¶
藏者沈石田以此遺予其上有刻字知爲古物也銘曰¶
自宋歷元&KR0472;蝕而斑維形之檏維質之頑維&KR0472;尚同歸于匏翁¶
　　　文宗儒得宋匏硏借觀累日輒爲之銘¶
學士之硏太㒒藏之以示吳子其敢當之上有苦葉下有瓜&KR1705;¶
匏繫于斯殆爲吾設元豐題字幾五百年匪古可翫有象宛然¶
畱意於物古人所戒櫝而還之尚俾勿壞¶
　　　桂巖書院銘(有序)¶
婺源戴氏之先作桂巖書院葢因其所居里而名後病其隘改¶
徙里之翁村而仍以舊名不&KR0111;本也其諸孫兵科給事中寶之¶
來請予銘爲之銘曰¶
有美者居戴氏所作堂序秩如莫匪是學聚書延師以覺後覺¶
子弟詵詵咸蹈矩矱出用于時里士&KR0108;躍石鼔嶽麓千載是&KR0002;¶
<pb:KR4e0131_SBCK_047-7a>¶
爰作先祠享祀以時凡我宗族亦聚于斯有田有&KR0338;有義以施¶
游歌之人匪但是資南望婺源山川秀美篤生文公兹惟闕里¶
桂巖種德舊扁在此講座有銘敢效遺軌¶
　　　靳充道大硏銘¶
山骨斵成&KR0627;而宻外雖有文不勝質文字發祥光采出&KR0472;瀋有¶
容滿不溢用之宜歸大手筆轉圜即非晁氏物(宋晁補之有大/圓研自爲銘)¶
　贊二十五首¶
　　　元朱澤民先生遺像贊¶
誦其詩讀其文而不識何如其人觀其畵玩其書而不識其人¶
何如古貌長身今旣&KR0023;識元之澤民漢之陸績(母夢績而生)¶
　　　王訥齋像贊¶
是維王訥齋先生考其世家在程門爲正學論其術業於周禮¶
<pb:KR4e0131_SBCK_047-7b>¶
爲上工謹於行而黙然終日之間惟其口之訥居於家而瞭然¶
四方之事惟其心之聰遺書浩穰而能讀也孝委巷陿隘而爲¶
禮也中衣巾古雅氣貌肅恭就而挹之儒者之風¶
　　　耕學徐翁像贊¶
口不食君之祿而惟惠則能使人足雖至偃之室而其事不爲¶
謀身故或隱而去將逺追乎南州之徐穉其旣耕且學又夷視¶
乎谷口之鄭眞虎山之麓太湖之濵葢予嘗扁舟及門而與之¶
爲主賔者也¶
　　　張汝弼&KR0090;贊¶
霜髯斑斑而貎則澤其閱世也當如靑松之倚石霧目&KR0293;濛而¶
心則瞭其鑒物也又&KR0002;秋水之在沼豪氣比陳元龍而翦翦者¶
無所容高論擬孔文舉而錄錄者不足數其人品如此則其學¶
<pb:KR4e0131_SBCK_047-8a>¶
術政事之出於流俗可知也已然則世方謂其艸聖爲東吳之¶
精豈能窺其戸庭詩律敵西江之&KR0128;適以拾其稊稗況所謂樂¶
燕游善戲謔又愈失其大畧此殆弃滴之語於瓠子而徒見笑¶
於東海&KR0002;者也¶
　　　新野王敎授陳以道畵&KR0090;贊(僉憲祚之子)¶
知其德者信其貌之必莊考其學者惜其名之未揚旣有而推¶
於人其教也不困將老而致其事其&KR0266;也終藏是惟先生爲人¶
之大畧不然又何以嗣續乎　先朝之&KR0033;臣而模範乎　宗室¶
之賢王也耶¶
　　　武畧將軍李君象&KR1036;(元季爲樞宻院判入/國朝爲今/官鎭階州庻吉士士常之曾祖也)¶
惟臨淮李氏保此畵&KR0090;百年于兹其似與否吾何從知不知者¶
貌可知者德葢其率鄕兵歸王國全一城之民垂累世之澤¶
<pb:KR4e0131_SBCK_047-8b>¶
其德乃爾則形似在乎不論而況其平生官簿之履歷也哉¶
　　　李指揮象&KR1036;(士常祖父)¶
壯哉王師安華攘夷桓桓此公功在西陲有赫丗官嗣而大之¶
爲時勇將可按而知&KR0002;其靜厚不伐廉介有爲勇而且賢知者¶
其誰而吾獨誦其警身訓子之詞矣¶
　　　故蔣樂亭&KR0090;&KR1036;¶
摳衣鄕校業精于勤汪汪其量熠熠其文入對　大廷出宰上¶
縣有志方行溘焉不見其壽㡬何其勞則多其惠則深邑人之¶
歌邑人之歌後人之澤&KR0561;&KR0561;者兒驗此世德¶
　　　王舎人允逹&KR0090;&KR1036;¶
介而通其中也有容儉則固其外也無慕淸且和不揚其波剛¶
無虐獨完其鍔泊然惟躳而克舉此我求其人世濟其美文忠¶
<pb:KR4e0131_SBCK_047-9a>¶
之孫孝莊之子方仕路之爭騖忽攬轡而回車振淸風於斯世¶
非富貴之可拘吳江之濵越山之麓歲晩之期吾言可復¶
　　　江西布政使朱公&KR0090;&KR1036;(并序)¶
公名勝字仲高金華人正統間爲刑部郎中出知蘇州居官㢘¶
平公恕賦足訟息六七年間府中殆無事旣超擢江西未至而¶
没蘇人至今論近世賢守必首及公其子&KR0207;貢來禮部持公畵¶
&KR0090;見示寛㓜猶及識公對之感歎不巳爲之&KR1036;曰¶
悃愊之資淸靜之治民惟期安政不好異嗚呼公乎眞古循吏¶
而今不可復致矣¶
　　　丁易洞&KR0090;&KR1036;(鎭江人中書璣之父)¶
江山回合中有斯人淸脩苦節博雅多聞將老受封不改其素¶
飲水中&KR0893;看雲北固¶
<pb:KR4e0131_SBCK_047-9b>¶
　　　錢院判象贊¶
越人之醫秦人之愛千載有傳其術斯在名揚治朝手沐徴書¶
及㓜之念不&KR0111;其初荷恩則多保身惟智曰有後人宦業可嗣¶
今而巳矣孰起其人我視遺&KR0090;宛得其眞¶
　　　太&KR0056;劉公修史&KR0090;贊(宣)¶
黃閣高居淸風穆如望之&KR0002;僊朱襮瓊琚肆吾&KR0033;筆畧無趦趄¶
而惡不隱而美不虛如司馬遷成一代書藏之金匱登之石渠¶
其才之稱爲良史者所謂他人不足巳常有餘者乎¶
　　　費司業野服&KR0090;贊¶
前史所載列僊之儒其服則是其貌不如豈心逸而休抑義勝¶
而&KR0254;求之形似葢亦區區惟陽城能教人而考其師道之旣立¶
故陸贄善議論而望其相位之必居其尚智周道濟沛然有餘¶
<pb:KR4e0131_SBCK_047-10a>¶
而垂紳正笏以躋乎臺閣之長及夫功成名遂泊然&KR0002;無而戴¶
笠䇿杖以從乎山澤之癯則出處之際又孰得以爲迂哉¶
　　　王光菴先生遺&KR0090;贊¶
吁嗟先生吳之隱淪謂其拙於用而文足以叙事謂其絕乎俗¶
而術足以濟人謂其生而迂其智能全於世謂其死而怪其孝¶
不&KR0111;乎親葢古所謂通儒而又謂之獨民吾於先生亦云¶
　　　閣學徐公&KR0090;贊¶
允矣康濟之才卓然弼亮之志淸階屢陟固爲儒者之榮黃閣¶
高躋斯盡衆人之慰豈&KR0018;貴而驕盈惟君寵而祗畏觀夫退食¶
委蛇&KR0111;其&KR0020;位蹜蹜循行沉沉黙識試卽其容或得其意憂治¶
世而危　明主念小民而思寒士鞠躳盡節務竭其才之所¶
施正巳格心期充其志之所至故泰山喬岳雖不見其運動之¶
<pb:KR4e0131_SBCK_047-10b>¶
勞而長江大河自能成其漸漬之利也¶
　　　姚栗菴象贊(并序)¶
栗菴自京師歸隱吳城東故居絕意仕宦專以授徒爲業今年¶
巳七十餘矣沈石田爲寫其&KR0090;且&KR1036;之予與栗菴交甚乆而別¶
踰十年想其抵掌談笑風度宛然在目獨能無一言乎贊曰¶
優游城市之間蕭散園池之上其蹟雖混大孰識其心之淸其¶
氣惟豪不自知其言之放笑無謟容走非俗状浮雲乎宦情堅¶
石乎壽相吾嘗熟其人葢城東姚栗菴之&KR0090;也¶
　　處七呂愚隱&KR0090;贊¶
愚隱新昌人生宋末歷元至　國初年百歲而没其六世孫刑¶
科右給事中獻奉遺&KR0090;求&KR1036;&KR1036;曰¶
蹟之隱寍當乎不智之名心之仁自發于必恭之貌里居東越¶
<pb:KR4e0131_SBCK_047-11a>¶
傾&KR0338;毎應乎求世値前元束帛不得而召視榮啓期如弟而有¶
樂可歌得&KR0067;黔婁爲子而行孝以報須眉皓然厥&KR0090;惟肖葢無¶
忝乎百歲老人之號者也¶
　　　孝子呂德升象贊(并序)¶
德升爲愚隱處士之子今給事獻之五世祖也　國初應召不¶
仕養親以孝聞給事奉遺&KR0090;求贊而述其平生尤詳贊曰¶
宛斯人之如在擬古人而庻幾方治世之躳遇惟養志以無違¶
起于丘園雖龍顔之屢覲避乎矰繳竟鴻羽之高飛葢不爲¶
危言激論之張范能自託於雅才淸思之陶韋歛以布衣白首¶
全歸餘澤所&KR0013;百世是依¶
　　　孫欽齋先生&KR0090;贊(&KR0166;并序)¶
欽齋先生昔以監察御史提學至吳中寛時尚㓜幸嘗受教旣¶
<pb:KR4e0131_SBCK_047-11b>¶
乆不能&KR0111;也今年先生之季子瑩貢上禮部奉先生遺&KR0090;見示¶
德容宛然甚慰懷仰謹爲之&KR1036;以述先生爲人之大畧&KR1036;曰¶
惟敬惟和不慢不㬥先生之身實載斯道惟優惟嚴不徐不躁¶
先生於人實以身敎幽暗不欺造次允蹈名慮乎彰聞志期乎¶
深造言不&KR0111;乎　君上而爲至忠行可通於神明而爲純孝¶
故&KR0033;以先生擬諸古人而後生小子亦庻乎知德之奥者也¶
　　　陳憲副象贊(琦)¶
金石不渝之心松栢後凋之操處世不趍時以模稜遇事不違¶
道以執抝一舉甲科而名譽即揚兩典臬事而刑獄不澆追洛¶
社之高躅望其杖&KR0752;而益尊發吳門之雅音諷其篇章而甚妙¶
㿑然如不勝衣淡然而無所好宛然眉目之可親又見厥&KR0090;之¶
惟肖也¶
<pb:KR4e0131_SBCK_047-12a>¶
　　韓克敬&KR0090;贊¶
依隱而智濟物而仁好古而雅任情而眞考其世固出韓伯休¶
之後觀其號能慕蘧伯玉之爲人者歟¶
　　　施修撰遺&KR0090;贊(幷序)¶
故翰林修撰施宗銘先生家藏遺&KR0090;其嗣子鳳奉以求&KR1036;贊曰¶
具區之淸毓此　國英矯然孤鳳以鳴太平何翔于甸遽匿其¶
形維昔海内盛播其名幸哉遺&KR0090;以慰平生孰尼其行孰毀其¶
成命也在天嗚呼宗銘¶
　　　沈啓南&KR0090;&KR1036;(台人鍾希哲寫)¶
金石其聲玉雪其膚身處乎一邑名揚乎兩都設几乞言有敬¶
老之郡縣欵門求見有好賢之士夫辨博傾坐人而守之以訥¶
通明識時務而處之&KR0002;愚塞胸中之丘壑&KR0165;指下之江湖演而¶
<pb:KR4e0131_SBCK_047-12b>¶
爲詩益而爲書豈特王摩詰之輩抑亦文與可之徒妙哉鍾老¶
寫此酷如淸冰玉壷之瑩徹碧梧翠竹之扶疎吾又見石巖裏¶
之謝㓜輿也¶
　　　劉戸部將雍象贊¶
此戸部侍郎華容劉公&KR0090;也觀其貌無毫髪之不差予未敢知¶
論其心得底裏之皆實則予庻幾葢正而不迂和而有辨簡様¶
而好文勤瘁而&KR0111;倦功在朝廷而口不自言名滿寰區而身¶
欲無見其平生可謂自信不疑孤立無援者也惟引去之勇決¶
見晚節之益高&KR0099;吾徒之莫從望雲霄之羽毛¶
匏翁家藏集卷第四十七¶
