# -*- mode: mandoku-view -*-
#+TITLE: 家藏集
#+DATE: 2015-09-23 10:28:16
#+PROPERTY: JUAN 47


箴二首¶
　　　謹疾箴(為賀其/榮作)¶
人或贈物則謹置之而況此身父母之所遺家有用物
則謹掌¶之而況此身妻子之所仰身之脆耎非木與石
傷之七情報以¶百疾疾之既來有術奚施疾之未來有
<pb:KR4e0131_WYG_047-1b>
術不知我明告子子尚¶聽之色之恱目惟男女之欲思
所以逺之如脱桎梏味之爽口¶惟飲食之欲思所以禁
之如畏鴆毒多言則傷氣欲養氣者言¶不費多思則損
血欲養血者思不越憂不可積樂不可縱形不¶可太勞
神不可太用凡此數言終身宜誦孔子謹疾與齊戰同¶
匪疾是謹惟徳之崇謹疾之術謹徳之功¶
　　　成齋箴(有序/)<md:KR4e0131_SBCK_047-1b>¶陳玉汝本其字以成齋自號字實予所制葢取張子西
<pb:KR4e0131_WYG_047-2a>
銘語乃¶為作成齋箴以終其義云¶
有璞玉於此既磨既琢惟見其玉莫知其璞相古聖哲
增益不¶能況也吾人孰是安行履險思危處困思亨不
有警惕我徳孰¶成徳既成矣或止於畫曷觀其初貧賤
憂戚玉成乎器人可不¶徳庶㡬於是終日乾乾仰視俯
思以無忘張子之言¶
　　銘二十三首¶
　　　逢恩堂銘(有序/)
<pb:KR4e0131_WYG_047-2b>
寛嘗觀於農夫之治田矣有耰有耕有播有芸有溉有
穫天下¶之言勞者莫過之若是而又有水旱風霜螟螣
之憂葢歴三時¶之乆而收一歲之功可謂難哉然其為
食也得之則飽飽則安¶安則樂斯民賴之至擬之於天
夫其安也有勞者致之也其樂<md:KR4e0131_SBCK_047-2a>¶也有憂者出之也知其
勞且憂而成食之難則人臨一飯自有¶不得而易視者
此可以為費氏論也費為京口名家世有積徳¶鬱而不
發至叔髙甫益以介直聞里中而又沒不及夀知徳者
<pb:KR4e0131_WYG_047-3a>
惜之葢既乆其季子誾始以第一人薦於禮部廷試復
在髙¶等由翰林庶吉士授編修遂擢國子司業費氏世
徳至是始驗¶矣叔髙甫生子五人皆有父風讓既早世
詳詮諄相與築堂以¶為歲時享宴之所堂成而其弟適
以編修考最朝廷進其階¶而封贈其父母妻室如制命
書煌煌下賁其廬誾曰¶上恩如此吾其可忽敢即斯堂
以彰寵賜乃以逢恩名之¶以寛嘗善其兄弟間也俾為
銘銘曰
<pb:KR4e0131_WYG_047-3b>
言言髙堂費氏作之吉日既成為酒落之門有璽書自
天而¶來父老歎嗟豈偶然哉蓄此孔徳嘅其先人報不
於身於其子<md:KR4e0131_SBCK_047-2b>¶孫忠厚且文偉矣惟誾乃擢髙科為時儒
臣出入翺翔史館成¶均汝惟有勞恩尚多有勉之敬之
為朕左右天子有命¶誾拜稽首江流湯湯潤及門牆過
者必式璽書在堂¶
　　　衍慶堂銘(有序/)¶
句容王氏作衍慶之堂有曰可學者求銘於翰林修撰
<pb:KR4e0131_WYG_047-4a>
長洲吳¶寛其銘曰¶
有髙者堂維人肯搆豈堂之髙亦基之厚相彼初基築
之登登¶乃積乃累有功有程我聞吉人為善不足如築
基然覆此夏屋¶有施斯報有往斯來必有餘慶豈欺我
哉慶源既深澤流必逺¶後復浚之其慶益衍昔之徳符
眉山銘章顧我何人亦銘斯堂¶
　　　家藏硏銘¶
他山之石金聲玉理斵以資予扣之諗爾知其白守其
<pb:KR4e0131_WYG_047-4b>
黒將為<md:KR4e0131_SBCK_047-3a>¶老氏磨不磷湼不緇抑為孔子石也臆對吾職
文字書善書惡¶記言記事以成子信史而已爾材亦良
職止於是欲與辯之嗒¶然隱几¶
　　　英石銘¶
有物硜硜産南服九疑其顚小有腹天將作雨雲氣疾
攬之匪¶雲拊之玉淮南小山在吾目¶
　　　思貽堂銘¶
有萬其物我惟為人揆人之生匪墜自天有父有母爰
<pb:KR4e0131_WYG_047-5a>
有此身¶身之克修曰義與仁身之不修曰頑與嚚惟孽
自作惟徳自新¶人之議之必及其親親既沒矣不沒者
存僾然有見愾然有聞¶旦朝而起有善可循日中而昃
有惡可悛中心思之力可弗振¶乃如去疾乃如飲醇親
之榮辱於焉而分翼翼髙堂深於寝門<md:KR4e0131_SBCK_047-3b>¶仰焉而思如省於
晨俯焉而思如定於昏貽厥父母亦詔子孫¶庶其視兹
勿怠而勤¶
　　　滋徳堂銘
<pb:KR4e0131_WYG_047-5b>
苗在於田耕之深種之斯深雖有旱乾孰得而侵雖然
一月不¶雨苗且能之一時不雨亦從而萎有秋之功欲
成而老農之力¶則疲有子弟於此爰作桔橰以灌以溉
以代其勞苗秀而實其¶廩斯髙渠渠新堂錢氏所作悠
悠先人去我已邈仰焉思之尚¶有所託樹徳務滋其利
也博哉¶
　　　婁菴銘(有序/)¶
賀君其榮於物少容其父感樓引婁師徳事誨之其榮
<pb:KR4e0131_WYG_047-6a>
因以婁¶菴自號為之銘曰¶
孰不知醫藥惟參蓍我有隱疾孰克治之人亦有言不
如惡石<md:KR4e0131_SBCK_047-4a>¶遐思古人曰婁師徳我疾既痊我徳斯全如豹有
韋如董有弦¶韋弦可朽名菴則壽有忍乃濟終身無咎¶
　　　海月菴銘(有序/)¶
一鶴園西偏作小屋入夜月升海實據其勝乃題曰海
月菴為¶之銘曰¶
至逺維海月所出至髙維月海所溢至小維菴真蟣虱
<pb:KR4e0131_WYG_047-6b>
强收二¶物合而一晦㝠風雨抱吾膝吳子悄然如有失
庶㡬無愧此暗¶室¶
　　　節菴銘¶
松栢在山童子可折其葉薿薿不以霜雪人之為人匪
松栢然¶至靈於物降𠂻於天委質為人適人為婦為義
不終於理則負¶相此屋廬君子攸居以節題銘今之砭
愚我淡於水我介於石<md:KR4e0131_SBCK_047-4b>¶風雨震凌矢心無失¶
　　　鼎硯銘(有序/)
<pb:KR4e0131_WYG_047-7a>
都憲盛公得端溪石琢而為硯如鼎形以遺其姪虞使
永保用¶為之銘曰¶
菌蠢媻跚於几格間它山既鑿隱然如環彼惟覆餗折
其足我¶惟含垢坦其腹斯文有傳言可復原泉混混尚
日沃¶
　　　晁無咎硯銘(有序/)¶
莫曰良職方得宋晁無咎墓中硯示予為之銘曰¶
歸來於幽文氣抑鬱有發其藏從九原出絳人濕膚濟
<pb:KR4e0131_WYG_047-7b>
水莫袚¶視之黯然古雅而質嗟豈有脛倐焉入室將託
後人以續其七¶述乎(无咎號歸來子鉅野/人少游杭曾作七述)¶
　　　鍾硯銘<md:KR4e0131_SBCK_047-5a>¶惟鳬氏遺此式金之形玉之徳勿擊摐宜洗拭中有容
外無隙¶處儒林惟墨食尚寶用無時泐¶
　　　䆳菴銘(有序/)¶
同年楊太常應寕作屋於居之後以窈然而深逺也名
曰䆳菴¶而因以為號請予銘之銘曰
<pb:KR4e0131_WYG_047-8a>
楊子所居有屋渠渠有堂有室乃有菴廬於時偃息於
時啓處¶於時探索有圖有書謂為䆳者形蹟所拘杳焉
茫焉莫測其隅¶禮樂為轡道徳為輿窮其所之載馳載
驅察知幽潛洞見古初¶維䆳之義乃心之虚谷可量馬
淵可藏魚毋曰方寸其形區區¶萬理包涵谷如淵如有
疑䆳者執此以祛¶
　　　益菴銘(有序/)¶
表弟吳子髙名謙因以益菴自號為銘曰<md:KR4e0131_SBCK_047-5b>¶
<pb:KR4e0131_WYG_047-8b>
惟謙受益天道則然自益贊禹前聞斯言謙之為卦六
爻皆吉¶周孔發揮出於受益益之為訓以饒以添有欲
求益其惟守謙¶美哉菴居玩以卑牧庶乎有終鬼神是
福¶
　　　方竹杖銘(有序/)¶
舊藏方竹一莖老病將歸製以為杖銘其上而刻之銘
曰¶
執之稜如擊之鏗如孰謂中虚而外無隅抱節不渝尚
<pb:KR4e0131_WYG_047-9a>
克相予¶予老將歸行則與俱¶
　　　桃竹壓尺銘(有序/)¶
桃竹杖見杜集或製壓尺遺予為之銘曰¶
桃名而竹質外直而中實不以為杖而以為尺尺則不
枉以資¶吾佔畢¶
　　　書厨銘(有序/)<md:KR4e0131_SBCK_047-6a>¶匠氏作此藏書簡便可舁為銘其門扇¶
虚其胸維書可叢窽其足維繩可束是為行秘書吾安
<pb:KR4e0131_WYG_047-9b>
能知之¶
　　　畫厨銘(有序/)¶
厨制如藏書而加廣¶
禮後之悟繪事後素觀古事蹟為徳之助晉有長康此
尚有之¶物何所靈勿學其癡¶
　　　匏硏銘(有序/)¶
予作菴名匏間得佳石燕人陳杲為製匏硏銘其背曰¶
詩詠苦葉良工爾礱我有菴居爾以類從肉食無墨爾
<pb:KR4e0131_WYG_047-10a>
則不食¶終身從吾乆而勿泐¶
　　　古匏硏銘(有序/)¶
上刻元豐二年及晉齋學士四字知其造於宋而元李
溉之所<md:KR4e0131_SBCK_047-6b>¶藏者沈石田以此遺予其上有刻字知為古物
也銘曰¶
自宋歴元墨蝕而斑維形之樸維質之頑維墨尚同歸
於匏翁¶
　　　文宗儒得宋匏硏借觀累日輒為之銘
<pb:KR4e0131_WYG_047-10b>
學士之硏太僕藏之以示吳子其敢當之上有苦葉下
有𤓰瓞¶匏繫於斯殆為吾設元豐題字㡬五百年匪古
可翫有象宛然¶留意於物古人所戒櫝而還之尚俾勿
壊¶
　　　桂巖書院銘(有序/)¶
婺源戴氏之先作桂巖書院葢因其所居里而名後病
其隘改¶徙里之翁村而仍以舊名不㤀本也其諸孫兵
科給事中寶之¶來請予銘為之銘曰
<pb:KR4e0131_WYG_047-11a>
有美者居戴氏所作堂序秩如莫匪是學聚書延師以
覺後覺¶子弟詵詵咸蹈矩矱出用於時里士奮躍石鼔
嶽麓千載是若<md:KR4e0131_SBCK_047-7a>¶爰作先祠享祀以時凡我宗族亦聚於
斯有田有廩有義以施¶游歌之人匪但是資南望婺源
山川秀美篤生文公兹惟闕里¶桂巖種徳舊扁在此講
座有銘敢效遺軌¶
　　　靳充道大硏銘¶
山骨斵成黝而宻外雖有文不勝質文字發祥光采出
<pb:KR4e0131_WYG_047-11b>
墨瀋有¶容滿不溢用之宜歸大手筆轉圜即非晁氏物
(宋晁補之有大/圓研自為銘)¶
　　贊二十五首¶
　　　元朱澤民先生遺像贊¶
誦其詩讀其文而不識何如其人觀其畫玩其書而不
識其人¶何如古貎長身今既獲識元之澤民漢之陸績
(母夢績/而生)¶
　　　王訥齋像贊
<pb:KR4e0131_WYG_047-12a>
是維王訥齋先生考其世家在程門為正學論其術業
於周禮<md:KR4e0131_SBCK_047-7b>¶為上工謹於行而黙然終日之間惟其口之訥
居於家而瞭然¶四方之事惟其心之聰遺書浩穰而能
讀也孝委巷陿隘而為¶禮也中衣巾古雅氣貎肅恭就
而挹之儒者之風¶
　　　耕學徐翁像贊¶
口不食君之禄而惟惠則能使人足雖至偃之室而其
事不為¶謀身故或隱而去將逺追乎南州之徐穉其既
<pb:KR4e0131_WYG_047-12b>
耕且學又夷視¶乎谷口之鄭真虎山之麓太湖之濱葢
予嘗扁舟及門而與之¶為主賓者也¶
　　　張汝弼象贊¶
霜髯斑斑而貌則澤其閲世也當如青松之倚石霧目
濛濛而¶心則瞭其鑒物也又若秋水之在沼豪氣比陳
元龍而翦翦者¶無所容髙論擬孔文舉而録録者不足
數其人品如此則其學<md:KR4e0131_SBCK_047-8a>¶術政事之出於流俗可知也已
然則世方謂其草聖為東吳之¶精豈能窺其户庭詩律
<pb:KR4e0131_WYG_047-13a>
敵西江之派適以拾其稊稗況所謂樂¶燕游善戲謔又
愈失其大畧此殆弃滴之語於瓠子而徒見笑¶於東海
若者也¶
　　　新野王教授陳以道畫象贊(僉憲祚/之子)¶
知其徳者信其貌之必莊考其學者惜其名之未揚既
有而推¶於人其教也不困將老而致其事其器也終藏
是惟先生為人¶之大畧不然又何以嗣續乎先朝之直
臣而模範乎宗室¶之賢王也耶
<pb:KR4e0131_WYG_047-13b>
　　　武畧將軍李君象贊(元季為樞宻院判入國朝/為今官鎮階州庶吉士士)
　　　　(常之曾/祖也)¶
惟臨淮李氏保此畫象百年於兹其似與否吾何從知
不知者¶貎可知者徳葢其率鄉兵歸王國全一城之民
垂累世之澤<md:KR4e0131_SBCK_047-8b>¶其徳乃爾則形似在乎不論而況其平生
官簿之履歴也哉¶
　　　李指揮象贊(士常/祖父)¶
壯哉王師安華攘夷桓桓此公功在西陲有赫世官嗣
<pb:KR4e0131_WYG_047-14a>
而大之¶為時勇將可按而知若其靜厚不伐廉介有為
勇而且賢知者¶其誰而吾獨誦其警身訓子之詞矣¶
　　　故蔣樂亭象贊¶
摳衣鄉校業精於勤汪汪其量熠熠其文入對大廷出
宰上¶縣有志方行溘焉不見其夀㡬何其勞則多其惠
則深邑人之¶歌邑人之歌後人之澤呱呱者兒驗此世
徳¶
　　　王舍人允逹象贊
<pb:KR4e0131_WYG_047-14b>
介而通其中也有容儉則固其外也無慕清且和不揚
其波剛¶無虐獨完其鍔泊然惟躬而克舉此我求其人
世濟其美文忠<md:KR4e0131_SBCK_047-9a>¶之孫孝莊之子方仕路之爭騖忽攬轡
而囘車振清風於斯世¶非富貴之可拘吳江之濱越山
之麓嵗晚之期吾言可復¶
　　　江西布政使朱公象贊(并序/)¶
公名勝字仲髙金華人正統間為刑部郎中出知蘇州
居官㢘¶平公恕賦足訟息六七年間府中殆無事既超
<pb:KR4e0131_WYG_047-15a>
擢江西未至而¶没蘇人至今論近世賢守必首及公其
子鉞貢來禮部持公畫¶象見示寛幼猶及識公對之感
歎不已為之贊曰¶
悃愊之資清靜之治民惟期安政不好異嗚呼公乎真
古循吏¶而今不可復致矣¶
　　　丁易洞象贊(鎮江人中/書璣之父)¶
江山回合中有斯人清修苦節博雅多聞將老受封不
改其素¶飲水中&KR0893;㸔雲北固<md:KR4e0131_SBCK_047-9b>¶
<pb:KR4e0131_WYG_047-15b>
　　　錢院判象贊¶
越人之醫秦人之愛千載有傳其術斯在名揚治朝手
沐徴書¶及幼之念不忘其初荷恩則多保身惟智曰有
後人宦業可嗣¶今而已矣孰起其人我視遺象宛得其
真¶
　　　太卿劉公修史象贊(宣/)¶
黄閣髙居清風穆如望之若仙朱襮瓊琚肆吾直筆畧
無趦趄¶而惡不隠而美不虚如司馬遷成一代書藏之
<pb:KR4e0131_WYG_047-16a>
金匱登之石渠¶其才之稱為良史者所謂他人不足已
常有餘者乎¶
　　　費司業野服象贊¶
前史所載列仙之儒其服則是其貎不如豈心逸而休
抑義勝¶而腴求之形似葢亦區區惟陽城能教人而考
其師道之既立¶故陸贄善議論而望其相位之必居其
尚智周道濟沛然有餘<md:KR4e0131_SBCK_047-10a>¶而垂紳正笏以躋乎臺閣之長
及夫功成名遂泊然若無而戴¶笠䇿杖以從乎山澤之
<pb:KR4e0131_WYG_047-16b>
癯則出處之際又孰得以為迂哉¶
　　　王光菴先生遺象贊¶
吁嗟先生吳之隱淪謂其拙於用而文足以叙事謂其
絶乎俗¶而術足以濟人謂其生而迂其智能全於世謂
其死而怪其孝¶不忘乎親葢古所謂通儒而又謂之獨
民吾於先生亦云¶
　　　閣學徐公象贊¶
允矣康濟之才卓然弼亮之志清階屢陟固為儒者之
<pb:KR4e0131_WYG_047-17a>
榮黄閣¶髙躋斯盡衆人之慰豈負貴而驕盈惟居寵而
祗畏觀夫退食¶委蛇忘其勢位蹜蹜循行沈沈黙識試
即其容或得其意憂治¶世而危明主念小民而思寒士
鞠躬盡節務竭其才之所¶施正已格心期充其志之所
至故泰山喬岳雖不見其運動之<md:KR4e0131_SBCK_047-10b>¶勞而長江大河自能
成其漸漬之利也¶
　　　姚栗菴象贊(并序/)¶
栗菴自京師歸隱吳城東故居絶意仕宦專以授徒為
<pb:KR4e0131_WYG_047-17b>
業今年¶已七十餘矣沈石田為寫其象且贊之予與栗
菴交甚乆而别¶踰十年想其抵掌談笑風度宛然在目
獨能無一言乎贊曰¶
優游城市之間蕭散園池之上其蹟雖混夫孰識其心
之清其¶氣惟豪不自知其言之放笑無謟容走非俗狀
浮雲乎宦情堅¶石乎夀相吾嘗熟其人葢城東姚栗菴
之象也¶
　　　處士呂愚隱象贊¶(并序/)
<pb:KR4e0131_WYG_047-18a>
愚隱新昌人生宋末歴元至國初年百嵗而沒其六世
孫刑¶科給事中獻奉遺象求贊贊曰¶
蹟之隱寧當乎不智之名心之仁自發於必恭之貎里
居東越<md:KR4e0131_SBCK_047-11a>¶傾廩每應乎求世值前元束帛不得而召視榮
啓期如弟而有¶樂可歌得庾黔婁為子而行孝以報本
眉皓然厥象惟肖葢無¶忝乎百歲老人之號者也¶
　　　孝子呂徳升象贊(并序/)¶
徳升為愚隱處士之子今給事獻之五世祖也國初應
<pb:KR4e0131_WYG_047-18b>
召不¶仕養親以孝聞給事奉遺象求贊而述其平生尤
詳贊曰¶
宛斯人之如在擬古人而庶㡬方治世之躬遇惟養志
以無違¶起於丘園雖龍顔之屢覲避乎矰繳竟鴻羽之
髙飛葢不為¶危言激論之張范能自託於雅才清思之
陶韋歛以布衣白首¶全歸餘澤所被百世是依¶
　　　孫欽齋先生象贊(鼎并序/)¶
欽齋先生昔以監察御史提學至吳中寛時尚幼幸嘗
<pb:KR4e0131_WYG_047-19a>
受教既<md:KR4e0131_SBCK_047-11b>¶乆不能忘也今年先生之季子瑩貢上禮部奉
先生遺象見示¶徳容宛然甚慰懐仰謹為之贊以述先
生為人之大畧贊曰¶
惟敬惟和不慢不暴先生之身實載斯道惟優惟嚴不
徐不躁¶先生於人實以身教幽暗不欺造次允蹈名慮
乎彰聞志期乎¶深造言不忘乎君上而為至忠行可通
於鬼神而為純孝¶故直以先生擬諸古人而後生小子
亦庶乎知徳之奥者也
<pb:KR4e0131_WYG_047-19b>
　　　陳憲副象贊(琦/)¶
金石不渝之心松栢後凋之操處世不趍時以模稜遇
事不違¶道以執抝一舉甲科而名譽即揚兩典臬事而
刑獄不撓追洛¶社之髙躅望其杖屨而益尊發吳門之
雅音諷其篇章而甚妙¶癯然如不勝衣淡然而無所好
宛然眉目之可親又見厥象之¶惟肖也<md:KR4e0131_SBCK_047-12a>¶　　　韓克敬象贊¶
依隱而智濟物而仁好古而雅任情而真考其世固出
<pb:KR4e0131_WYG_047-20a>
韓伯休¶之後觀其號能慕&KR1355;伯玉之為人者歟¶
　　　施修撰遺象贊(并序/)¶
故翰林修撰施宗銘先生家藏遺象其嗣子鳯奉以求
贊贊曰¶
具區之清毓此國英矯然孤鳯以鳴太平何翔於甸&KR0205;
匿其¶形維昔海内盛播其名幸哉遺象以慰平生孰尼
其行孰毁其¶成命也在天嗚呼宗銘¶
　　　沈啓南象贊(台人鍾/希哲寫)
<pb:KR4e0131_WYG_047-20b>
金石其聲玉雪其膚身處乎一邑名揚乎兩都設几乞
言有敬¶老之郡縣欵門求見有好賢之士夫辨博傾坐
人而守之以訥¶通明識時務而處之若愚塞胸中之丘
壑洩指下之江湖演而<md:KR4e0131_SBCK_047-12b>¶為詩溢而為書豈特王摩詰之
軰抑亦文與可之徒妙哉鍾老¶冩此酷如清氷玊壺之瑩
徹碧梧翠竹之扶疎吾又見石巖裏¶之謝幼輿也¶
　　　劉户部時雍象贊¶
此户部侍郎華容劉公象也觀其貎無毫髪之不差予
<pb:KR4e0131_WYG_047-21a>
未敢知¶論其心得底裏之皆實則予庶㡬葢正而不迂
和而有辨簡樸¶而好文勤瘁而㤀倦功在朝廷而口不
自言名滿寰區而身¶欲無見其平生可謂自信不疑孤
立無援者也惟引去之勇決¶見晚節之益髙慨吾徒之
莫從望雲霄之羽毛¶
　
　
　
<pb:KR4e0131_WYG_047-21b>
　
　
　
　
　
　
　
　家藏集巻四十七¶
<md:KR4e0131_SBCK_048-1a>¶
<pb:KR4e0131_WYG_048-1a>
欽定四庫全書
　家藏集巻四十八¶
　　　　　　　　　　　　　明　吳寛　撰
　　題跋二十九首¶
　　　跋所録
