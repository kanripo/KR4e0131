# -*- mode: mandoku-view; -*-
#+TITLE: 匏翁家藏集
#+DATE: 2015-09-11 16:49:26.719144
#+PROPERTY: ID KR4e0131
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 71
#+PROPERTY: FILE SB04n0168-071匏翁家藏集-卷第七十一.
<pb:KR4e0131_SBCK_071-1a>¶
匏翁家藏集卷第七十一¶
墓表九首¶
　　嘉議大夫陜西等處提刑按察司按察使王公墓表¶
元入中國據之其末世政益弛俗益壞天下悉變于夷而澆薄¶
奢僭大抵與賈生之論秦者無異我　太祖高皇帝起而救¶
之用重典以治頑民由舊政以修廢事一時口給心計號多才¶
能雖多舉用輒見翦除其卒在位所以輔世而長民者莫非質¶
直悃愊之人而天下之俗遂還于厚&KR0002;故按察使王公其一人¶
也公諱英字俊伯蘇之崑山人初從鄕校貢入太學以諸生選¶
授監察衘史乆之　高皇帝察公可用特命署都御史事而¶
大書敦厚王英四字掲于殿柱以勵百官當時朝士以罪去者¶
比比而憲臣尤甚公獨以秩滿陞刑部郎中俄出知寍海縣葢¶
<pb:KR4e0131_SBCK_071-1b>¶
欲以民事試之也及　太宗文皇帝嗣位知公名召還復郎¶
中㝷擢陜西按察使丁内艱服除改山西秩滿仍命治陜巳而¶
得代還行至泗州疾作而没享年六十三公立　朝守正不阿¶
旦夕兢兢謹畏毎顧其妻子曰吾以身許國其勿以死生爲意¶
但吾&KR0023;死于正足矣乃絕不問家事而時具疏有所建白¶
上知其忠直也多嘉納之然疏入輒毀其藁人不得而知也及¶
長臬司務以簡靜爲治獄至而決雖不爲強辯深文而巨奸宿¶
蠧恐懼首服不能隱其罪至待寮友和而正寛而有容凡所設¶
施人皆取以爲法固有千里之外聞公之名而感慕者公平生¶
不立聲譽居官凡四十年得其事行葢&KR0002;此然足以見公之爲¶
人矣王之先在宋有左朝請大夫葆以忠純文雅稱于時周益¶
公實爲文誌其墓子孫纍世以儒素相承至公遭時始復仕公¶
<pb:KR4e0131_SBCK_071-2a>¶
初娶何氏崑山令平之女繼娶閻氏子男三人曰寍曰安曰定¶
女三人其一嫁同里朱輝孫男三人曰某早卒曰成憲曰成章¶
曾孫男一人女一人公没于永樂二十年四月十九日以其年¶
十月六日葬于馬鞍山先塋後六十餘年成憲官京師以予有¶
鄕里斯文之好持公墓銘且別爲狀請予文表墓予觀國初¶
多鉅人長者如漢之石建周仁張歐輩豈惟有益於時用能保¶
其身全其家傳其子孫其淳厚之風逺矣公旣其人迨去世巳¶
乆凡與之處者猶不能&KR0111;故靖逺伯王公驥剛毅少容以與公¶
舊寮也追念之不置嘗致手札問訊其妻子所以周䘏之者甚¶
厚葉文莊公於公爲鄉後輩拜公遺象贊之爲名賢而至于今¶
邑人尚能談其居鄉里時一二事曰公一日行道傍有&KR0018;鹺者¶
擠公墮水中怡然攝衣而歸他日復遇于道其人知爲公也棄¶
<pb:KR4e0131_SBCK_071-2b>¶
所&KR0018;而走公使人追還之嘗微服入吳市門時適有鞾禁門者¶
執公爲庻民宜有罰公笑曰吾官人也門者不信取冠服示之¶
始釋其縛公亦不怒邑令盛設酒饌邀公辭之竟赴鄰翁飯或¶
怪之公曰鄰翁貧治具不&KR0002;邑令之易且官府吾可輕入其門¶
耶葢公平日未嘗有私謁至人有以私事干者輒遜謝之曰吾¶
不能爾其他事大率&KR0011;此此益可以見公之爲人也故書以繫¶
之¶
　　醫師王瞶齋墓表¶
吳中號多醫家&KR0002;王氏則出宋儒蘋之裔初不以醫名而名之¶
實從仲光隱士始仲光亦儒者生當國初垢汚沉晦不欲以¶
醫聞葢再世始發于瞶齋其諱敏字時勉初號訥齋後更今號¶
仲光之從孫也父寛早世用母沈氏教居貧力學&KR0099;然思追其¶
<pb:KR4e0131_SBCK_071-3a>¶
先世及之顧欲資醫以養母以先友韓伯承醫有所受也遂游¶
其父子間巳而再學于盛御醫啓東數年盡通二家之說卒爲¶
醫師名旣曰起延及旁郡抱病就治者不絕于門凡病謂可治¶
治輙愈不治即無能治之者皆藉記爲藥案歲乆積至百餘册¶
所活人葢不勝計然其奇不特因病而見也往往觀色察脉能¶
預言其病當作巳而皆驗其術旣高有憲臣行郡至吳中延見¶
之一富人乗是懷千金求以解罪力拒去故郡縣皆重其爲人¶
不獨以醫也其爲人容止端重衣冠偉然望之知其儒者當其¶
壯時禮部屢移文郡縣欲致之用竟以重聽辭不赴至是爲成¶
化乙巳年七十有二而没實五月一日也其娶嚴氏繼谷氏亦¶
先卒子男四人曰&KR0166;節泰觀&KR0166;先卒泰縣學生節觀俱太醫院¶
醫士女四人長適練莊次陳廉次李珪次進士張瑋孫男八人¶
<pb:KR4e0131_SBCK_071-3b>¶
曰槐朴橒杰榖杲慶炳女八人曾孫女一人王氏之先閩之福¶
淸人也自宋徙吳四百年于此世葬吳縣橫山至是節等旣祔¶
葬其父而觀以名醫徴爲有司迫遣來京師乃泣請於予曰觀¶
將乞歸守制惟先君墓上未有刻詞敢以是纍予歎曰子之先¶
君吾父兄不幸以疾累之多矣惟無以助子之喪是恨尚復何¶
靳乃據其兄泰狀書而授之&KR0002;其乎日治疾之奇蹟則具載于¶
所著藥案者藏于家後有傳方技者可考焉¶
　　　止菴吳府君墓表¶
吳氏世居吳江韭溪之上其先有諱秋淵者從虞文靖公游以¶
文學稱里中其後族益大且厚葢六世始得朝用以明經登鄕¶
舉官中書&KR0213;人其父母年皆八十餘&KR0041;恩褒封康強逸樂而¶
嗣續甚盛壯者克家少者&KR0108;志學業競入邑庠爲弟子貟又有¶
<pb:KR4e0131_SBCK_071-4a>¶
登鄕舉如朝用者矣其爲族如此予忝與朝用同朝相好間嘗¶
諗其先德曰璠愚無所知&KR0060;聞諸吾父曰凡吳氏所以有今日¶
者汝之大父毋止菴府君與翁孺人之德也汝其識之則又以¶
其事語璠曰壬午之歲　文皇帝旄鉞渡江天下同日響應¶
鄉人爭持鉏犂四出剽掠以殺人爲嬉而吳江尤甚然特乗之¶
以報私怨而巳里有戚吳二氏旣焚死盗手殆盡時吾兄方壯¶
長田賦恐不能自保請僃之府君曰吾平生所恃者惟善耳且¶
吾未嘗以怨遺人人奚以怨報我不爲僃方出戶偵望而盗巳¶
號呼擬之府君不得巳避去翁孺人遂急呼家人登舟盗至無¶
所得益怒出兩舟追十里許及之相拒纔尋丈人人自分必死¶
翁孺人計無所出惟黙禱于神求救俄而盜所摇漿驀然皆絕¶
因得脫去潜于洞庭山中迨事定始還適有詔撫循郡縣諸被¶
<pb:KR4e0131_SBCK_071-4b>¶
殺傷者得赴有司言狀所&KR0023;盗輙論死如法不俟奏報當是時¶
吳江群盗悉斬之長橋血流涔涔湖口盡赤或謂府君曰公怨¶
可報矣府君曰天幸全活我家彼蠢蠢者固於我無他特一時¶
相從爲亂耳其置之勿言翁孺人亦深然之其人乃得不死至¶
今里中某氏某氏固在皆其人之子孫也凡府君善行以不幸¶
早棄諸孤不及多見即有之而吾時甚㓜又不克知獨此吾躳¶
嘗其患猶能記憶也予旣得聞其事他日朝用來吿曰府君之¶
葬無爲銘者及祔葬翁孺人而故少詹事劉文恭公銘之又逸¶
其事吾父每痛于心兹願得文詞顯刻墓上以自慰解且使我¶
後之人得以考見先德相率以仁厚爲法而克肖之也予辭不¶
&KR0023;則爲具書之而系之以論曰嗚呼爲善&KR0023;福此常理也世徒¶
見善與福或參差焉遂謂善不可恃而肆然爲惡無所忌憚觀¶
<pb:KR4e0131_SBCK_071-5a>¶
於吳府君於是知善之眞可爲矣葢方群盗追及之際而府君¶
一家皆&KR0023;生全固足以驗其平日而事定之後曾不爲憾反含¶
容以生全之視彼睚眦必酬者相去何如至是則種德益深而¶
食報益厚此吳氏所以有今日也歟後之人果能克肖其先則¶
族之大且厚者安能料其所至也哉府君諱爲字孟才止菴其¶
別號也少爲翁氏贅壻以永樂辛卯十一月十三日卒享年四¶
十三翁孺人之卒則以正統巳巳九月二日享年八十七子男¶
四人曰敏致效政政封中書舎人二女長適李琳次適張琳孫¶
男五人曰瓛璲瑾璠璩璠即朝用也曾孫男&KR0002;于人女&KR0002;于人¶
　　　文林郎融縣知縣周君墓表¶
融縣知縣周君以天順六年三月二十二日卒于官舎享年六¶
十有三後四年爲成化改元三月二十五日旣葬于吳縣星灣¶
<pb:KR4e0131_SBCK_071-5b>¶
之先塋又後十七年其配孟氏卒諸孤奎以融縣丞秩滿上吏¶
部聞喪將歸治葬乃泣告予曰先人之葬巳乆而墓上之石未¶
有文以刻今不幸再遭吾母之喪願附書之敢以狀請按狀周¶
之先汝人後徙營道再徙潯陽在宋有道國元公所謂濂溪先¶
生者君之十一世祖也道國二傳曰興裔仕至和州觀察使領¶
侍衛馬軍都虞候禦金兵于平江以力戰死賜葬常熟虞山子¶
孫遂爲吳人和州四傳爲元松江監稅文英文英生江浙行省¶
照磨南南生長洲縣儒學教諭敏敏生浦隱居教授以高壽終¶
配錢氏爲吳越武肅王之裔生君其諱網字文叙號謹齋少從¶
易師游卓然有志家學旣長將由科第出爲世用不果監察御¶
史成䂓程富以經明行修交薦授融縣丞融爲柳屬縣民鄙而¶
雜以苗種素稱難治君治能因其俗而以靜厚不撓爲功民安¶
<pb:KR4e0131_SBCK_071-6a>¶
焉初蒞政政事所當行令簿或不從君必委曲開說而以誠意¶
動之旣乆皆服事必咨決於君常有業舟者十八人被誣以強¶
盗歷歲不能辯柳守檄君辯之一訊而白後其人合錢五十萬¶
來&KR1180;却之而去其廉明如此九載民爭挽畱之時河間王忠肅¶
公鎭兩廣疏其政蹟于朝乞擢君知縣以慰民望從之君在¶
任益修惠政屬歲屢歉苗㓂作民流亾者不可勝數君保障有¶
法境内獨無事民始不知陸耕作詩諭之每春夏間躳行阡陌¶
勸課勞來不倦於是食足㓂至可守縣學初在城外倡謀遷之¶
以避㓂難更立條約以教諸生遂變士習後多舉於鄕者俗好¶
淫祀溺邪說復力禁之餘事之罷行者其惠利尤多廵撫都御¶
史葉公特遣人持羊酒以旌其能且將薦知大府而君卒矣卒¶
之日民悲思不巳後㓂難復作都御史韓公率兵士往勦而子¶
<pb:KR4e0131_SBCK_071-6b>¶
奎從行有功公曰是故周令之子也其諳融俗巳熟特奏授縣¶
丞奎亦有才具民安焉如君爲縣時君性孝友嘗迎養其父于¶
官公退左右承顔無違禮父年旣益高而君被畱爲令不&KR0023;從¶
之還吳也思及輒流涕平生惓惓先世建祠堂置祭&KR0266;所以祀¶
之者必于古禮是行嘗以道州宗族疏逺狀上禮部得循例復¶
其家孟氏爲亞聖公五十六代孫宋信安郡王忠厚其逺祖而¶
宗人府經歷宗嚴其父也賢而知書至老能勤從其夫&KR0002;子居¶
融者乆無恙及還吳適以疾卒實成化十五年某月某日也享¶
年八十有九葬以明年某月某日祔其夫兆男三人長璧庻出¶
次即奎次參女一人適徐寬孫男四人曰欽曰鉞曰鑰曰某女¶
三人惟周氏爲吳儒族其出而仕者雖不甚顯而世繼不絕如¶
君爲縣又能舉其職而與民相安者幾二十年葢儒而吏者其¶
<pb:KR4e0131_SBCK_071-7a>¶
政蹟固異於人也昔漢世重乆任爲吏者長子孫況君又有子¶
世其官父風綽然皆可書者乎因爲表于其墓使其子孫有以¶
考而繼之則周氏之澤將衍于百世之逺矣¶
　　　沈教授先生墓表¶
成化十六年蕭山沈先生以安肅教諭秩滿上吏部一時學職¶
數十人天官考其績居先生第一遂陞南安教授命下不幸疾¶
作以其年三月八日卒于正陽門東寓&KR0213;年六十有二先生昔¶
訓導吾蘇寛時爲諸生游學中齋廬相屬謂寛可教也數召與¶
講說文義諄諄懇懇輒移時不休及來京師寛往拜之怪其貌¶
加瘠而言論則如昨可喜方欲請益然不意止此嗚呼惜哉先¶
生諱環字時徤自號卑牧子世爲越人宋有諱某者仕甚顯階¶
至銀靑光祿大夫先生其裔孫也曾祖諱某祖諱純一皆不仕¶
<pb:KR4e0131_SBCK_071-7b>¶
父諱寅監察御史母某氏先生少則勤學業從張翰林士謙游¶
辨難質疑不肯爲鹵莾之習及入鄉校手一卷閉戶終日人罕¶
見其面景泰元年中浙江鄕試明年試禮部中乙&KR1425;始授蘇州¶
訓導滿考陞内黃教論丁御史公憂服除改安東下繼母某氏¶
憂服除改安肅所至教人不以乆倦諸生以所業進必親爲改¶
削爲文一主於理而措詞精緻尤號有法然不顓顓爲舉子業¶
也經指授者去而試于鄕輒取高第大藩知其名歲大比三以¶
禮聘校文得士爲多先生爲學堅&KR0192;而宻切書不泛讀讀必成¶
誦而考古求義必至通而後巳寢食之外日惟以筆&KR0472;爲事動¶
息記注訖于終身皆可考也平生自奉甚簿凡世俗所尚莫能¶
動其意者尤安靜有守宗伯鄒公少與同門相好嘗欲引薦固¶
辭乃巳好論事與人不苟合如論從祀孔子群賢謂閔損生不¶
<pb:KR4e0131_SBCK_071-8a>¶
願爲費宰没而以其國封之爲不可又公伯寮之愬子路荀況¶
之言性惡王弼之宗莊老賈逵之忽細行杜預之建短喪馬融¶
之附&KR0311;家皆得罪聖門而靦然爼豆之間與群賢齒殊非¶
朝廷崇儒重道之本意具疏將上之會疾作不果其持論正大¶
率&KR0011;此先生娶魏氏南京吏部尚書文靖公女也有賢行子男¶
五人曰釡早卒曰鑒曰鎏曰鎣曰金鑒鎣皆縣學生孫男三曰¶
文滂曰文濤曰文淐女二人先生初卒其鄕人汪禮部景昻旣¶
爲經紀其事又四月其子鎏聞訃來迎其喪歸將以明年某月¶
某日葬于某山之原屬其門人翰林庻吉士陳璚誌其墓矣更¶
以表墓之文屬之寬義不能辭也惟師道之繋於天下也重獨¶
怪無能重之者當先生初得南安時知郡守爲華亭張公汝弼¶
也賢而好文可仗以立教法成人材爲之&KR0060;喜旣不克遂志他¶
<pb:KR4e0131_SBCK_071-8b>¶
日則聞汝弼在郡中盡去淫祠欲興學校而求賢師不可得也¶
噫使先生在而往教必歡然相合教法以立人材以成豈非南¶
安士子之幸哉然則先生之没其可惜者大矣因倂識之以著¶
其志云¶
　　樂享知縣蔣君墓表¶
成化十八年正月二日樂亭知縣蔣君卒于官署其妻徐氏扶¶
柩返葬道經京師凡與君交者行數里逆其喪而殯于城東之¶
佛寺徐氏即使其㒒來告曰吾夫不幸至是幸嘗託交執事願¶
爲文表于墓上他日陳給事玉汝復持其父書&KR0002;狀道其事甚¶
悲予不忍視尚忍爲之執筆耶君諱廷貴字元用姓蒋氏宋有¶
春官侍郎堂爲蘇守卒葬城西之堯峯子孫遂占籍焉其後曰¶
逹&KR0056;生叔昻叔昂生宗韶宗韶生惟淸世居吳松江之上爲長¶
<pb:KR4e0131_SBCK_071-9a>¶
洲大族惟清娶趙氏宋宗室周王元儼之裔孫生君初入鄕校¶
所業巳與諸生不&KR0011;間爲古詩文卒然滿&KR0083;畧不經意善治易¶
成化辛卯舉于鄕王司楊學士得君文卷竒之遂擢魁其經戊¶
戌登進士第觀政吏部巳亥出知樂亭辛丑卒矣年止四十一¶
君嘗失偶故武功伯徐公方擇壻得君遂妻之凡生女三人其¶
二皆許嫁名家其一尚㓜君卒後四月始生一男人以爲君幸¶
君爲人和易寬綽與人無校其中汪汪莫能窺其際性甚孝旣¶
卒能致其繼母鄒氏之悲可以觀其爲子也至其處昆弟朋友¶
率過於厚鄕人皆知之不必書惟樂亭去吳中甚逺其政事有¶
知之者乎葢君初視縣事歲適歉賦役更繁民殊不堪君具疏¶
奏免者什六七一時民巳頼之明年朝廷有建州之役所過¶
郡縣軍興浩穰郡守謂君必能辦此乃委督諸縣調度有法事¶
<pb:KR4e0131_SBCK_071-9b>¶
集而民晏然縣屬永平前令以其地僻治之率鹵莽君知其&KR0102;¶
凡獄訟徴歛必躳勘其案牘校其量衡往往至夜分不休暇則¶
延見嘗老詢其人情察其土俗巳而民間貧富强弱戶知之即¶
有所賦役輒當其人至有爭辨者剖析如見不能欺君持巳更¶
廉亦常以此律人先時郡遣吏卒至饋遺甚豐至是無所得相¶
與出謗詈語君處之漠然縣治後有門人出入如市得以交通¶
僚吏行私君塞之貪者不便會君以疾作遂撼以堪輿家不利¶
之說君曰吾身可死而門不可開也且門嘗開前令固有死者¶
矣衆旣失計更造爲飛語逹于京師卒不爲動病益作而治事¶
益力乆之皆服曰此君所以愛我也君旣爲縣有聲吏部俟其¶
考最將召用而君卒矣及卒郡自守佐以下皆惜之其僚吏有¶
哭之哀者而其民尤悲思之不&KR0111;其爲縣葢如此夫今之登甲¶
<pb:KR4e0131_SBCK_071-10a>¶
科者以州縣非清貴多不樂及君領檄所知者尤以君性度&KR0060;¶
有不勝任之憂君獨安於其職至於精敏剛明得乎上下者又¶
如此此所謂其中莫能窺者也因書以示吾鄕里且以爲其父¶
兄宗族之慰云¶
　　　姜正術墓表¶
將仕佐郎嘉興府隂陽學正術姜君諱雍字堯民其先郡之濮¶
川人也後徙漢溪曾大父瓊當元季之亂傾貲産募義兵以保¶
鄕里衆頼以安大父齊父忠皆不仕君㓜&KR0285;學務汎覽載籍尤¶
喜爲詩稍長勤儉謹畏才具充然父嘗長鄕賦于官出納勞甚¶
君憂之即請曰有事服勞子職也兒雖疲薾敢以身任比年賦¶
益完以其餘力佐治家事而事亦治也里之長老皆以能子稱¶
之而尤爲郡守舒公所知正統末盗起于閩朝廷命將往捕¶
<pb:KR4e0131_SBCK_071-10b>¶
浙東西諸郡皆率民壯以從舒謂衆可以議事者莫如君乃挈¶
君同行一時軍中多所贊畫盗平欲酬以一官即以正術薦然¶
非君所長也君固長於治事於是事輙屬之郡竝海築堤捍水¶
功乆弗成至君督工卒成之平生更廉不以官小自棄郡嘗檄¶
驗鹽貨無敢以利汚之者今浙江按察使楊公繼宗方爲郡剛¶
明廉潔最愼許可獨知重君則君之爲人亦可見矣乆之君致¶
其事杜門以教子孫凡數年而卒享年七十有五卒之日成化¶
十四年五月十一日也以其年十月九日葬于其邑林溪之原¶
君娶張氏子一人曰渭孫三人曰臯曰學夔曰龍曾孫五人曰¶
震霖雯霦霽於是學夔以明經登進士第謁予告曰學夔之有¶
今日皆先大父之教也惟先大父即世五年于此不明不仁何¶
所逃罪惟是林溪之原宜得銘文表于墓上因據其狀錄其事¶
<pb:KR4e0131_SBCK_071-11a>¶
授之且以慰其後人之孝思云¶
　　　衛稽勲墓表¶
奉訓大夫吏部稽勲清吏司貟外郎衛君諱&KR0022;字翰之澤州周¶
村里人而予之同年友也始予與君接即知其爲醇謹確實人¶
乆而接之屢則其所以醇謹&KR0192;實者益可信予嘗歎曰使今之¶
人皆如君澆薄之俗可變而予皆得如君者與之處豈不坦然¶
易直而何疑慮之有而君今則巳矣醇謹確實之人益衰矣習¶
孰與變而吾孰與處其亦重可歎矣葢數年前君嘗中風而愈¶
及是疾再作遂瘖卒之日其二子差長者皆不在側孤寡纍然¶
殆不能爲喪其同官相與經紀其事始克歛而殯之月餘其子¶
冕至自其鄕將扶柩歸葬詣予涕泣以表墓請因出其所爲狀¶
跽而進其言甚悲予不忍視也衛之先世業醫無仕者曾祖曰¶
<pb:KR4e0131_SBCK_071-11b>¶
文瑞祖曰景昭父曰沖沖娶梁氏生君君娶張氏生男四人長¶
即冕次晟次顯次昌女二人孫男二人君年九歲喪父居喪如¶
成人與其兄麟事其母孝敬甚至母孀居亦善教遣君入州學¶
從人借書讀輒不&KR0111;竟領天順壬午鄕薦成化壬辰始登進士¶
第觀政刑部丁母憂服除今吏部尚書尹公察君賢畱爲其屬¶
初授稽勲主事三年考最進階以其官封其父母與妻皆爲安¶
人又三年遂陞貟外郎又一年而卒實壬寅歲十月十四日也¶
年止四十六以明年某月某日葬其鄕某山之原予固知君者¶
表其墓亦宜乃書之曰古之仕者或有言也言則極其所思或¶
有爲也爲則究其所欲後世葢不能遂矣有如衛君議論不出¶
諸口功業不顯于時群行獨處匪求人知雖然不出諸口其知¶
識則瞭然而明不顯于時其操履則凛然而貞彼譊譊睢睢志¶
<pb:KR4e0131_SBCK_071-12a>¶
乎進取之徒夷考其平生亦何足稱也哉¶
　　封承德郎戶部江西司主事前濵州儒學訓導陳公墓¶
　　表¶
成化十五年七月前山東濵州儒學訓導陳公以其子戸部主¶
事瑗三載考最&KR0041;恩封如其官階公時年幾九十矣旣拜命¶
以其年閏十月二十七日卒適戶部君有公事於陜右則趨歸¶
治葬巳乃來京師援例居憂而以墓表之文諉予予與君有同¶
年之好不能辭明日因得閱公手修族譜平生所叙述亦具於¶
後則陳氏之家世與其人皆可考見乃按而書之公諱敏字志¶
學姓陳氏其先居陳葢漢文範先生仲弓後也自唐宋以來代¶
有顯者公之大父彦良始自陳徙居太康父景文遭元末大亂¶
再徙於汴景文娶韓氏河東廉訪司經歷克温女生三子公其¶
<pb:KR4e0131_SBCK_071-12b>¶
仲也少孤母夫人守節鞠而教之永樂丁酉以開封府學生中¶
鄉試明年試禮部名在乙牓授濵州儒學訓導公爲教勤而有¶
法士&KR0011;以興未幾有妖婦唐賽兒者以邪術惑衆濵之從者亦¶
百餘人約先焚州城掠馬畜往據青州爲反計州適乏守倅有¶
宻吿於公者公自謂已責顧城無門可守乃夜施絙以䦨出入¶
忽一人疾馳而來爲絙所縶&KR0023;之訊知賊巳至使舉火爲内應¶
公急呼州人登城倉猝無兵&KR0266;乃投瓦石擊退之公謂賊失利¶
而城下有淸河必還而奪舟頃之果然則舟巳呼集南岸矣賊¶
知城中有人遂引去不復有窺伺意公益畫守禦䇿更四月不¶
宿於家然賊自是&KR0020;益熾連䧟數城山東大擾而濵獨完無事¶
州人感之走詣上司請公遂攝州事適駕北廵大興繇役公出¶
令召衆千夫即集雖勞無怨者後　朝廷遣中官行視有司倉¶
<pb:KR4e0131_SBCK_071-13a>¶
庫皆以&KR0220;析被罪公以能謹出納獨免州守代至仍司學事視¶
廟學頽圮大修葺之又先時丁祭祭&KR0266;輙假之民家至是始具¶
秩將滿俄而漢府反罪人旣得以濵比近坐不吿反者師生數¶
十人悉謫戍甘州甘逺在西北鄰夷地人未知學公至從游者¶
衆教之如在東土時乆而察其子弟材多可用諷部使者奏請¶
建儒學巳而諸生連起領鄕薦皆公之門人時岳翰林正忤㫖¶
謫居更遣其子瑗往從之游而邊人益知所向學矣公素好禮¶
不以患難廢凡冠婚喪祭一遵古制而行武胄化之至治喪不¶
用浮屠者數家故公雖名在尺籍自廵撫重臣而下遇之必以¶
賔師禮有詢及邊事者輙能言其利害所以補益於籌畫者尤¶
多也公之才具葢如此凡居甘五十餘年胸中浩然不戚戚於¶
廢弃獨族屬墳墓之思未嘗一日而&KR0111;於懷痛其母以憂患卒¶
<pb:KR4e0131_SBCK_071-13b>¶
於濵葬具簡畧不逺數千里至其地改葬之以族人散處爲之¶
譜圖以示子孫使知其所自出其惇本爲孝又如此則豈特其¶
才具可稱而巳因&KR0060;論公少居學軄&KR0002;無所施爲於世一旦遇¶
變故遂能完一州之民其德亦厚矣然卒被罷去使人不能不¶
疑乎報德之差至其後也身見其子登科第列官于　朝而以¶
高壽榮被封典&KR0002;天固延其年以待者則報德之理固在孰謂¶
天道果不可信哉公旣卒以道逺不能反葬于汴乃以卒之某¶
年某月二十一日葬于甘城南原子孫於是世守之而甘之有¶
陳自公始也公娶李氏繼娶黃氏金氏而金氏以生瑗貴贈安¶
人子男五人曰玘曰玹曰珣李所出也曰瑮黃所出也其季即¶
瑗也玘玹皆卒女二適嚴震劉玘孫男六人玘之子曰宗曰宇¶
瑮之子曰思永思某思敬珣之子曰思恭孫女六人曾孫男一¶
<pb:KR4e0131_SBCK_071-14a>¶
人是爲表¶
　　　樵隱翁墓表¶
吳江之東十里有龐山湖湖之東龐氏居之誌曰山以龐氏而¶
名爾龐氏之先有曰千二公者自河南從宋南渡至蘇州遂爲¶
吳江人翁諱友諒字彦孚曾大父福一大父壽之俱以高年終¶
父子安善士也母朱氏翁生旣壯敦孝友之行父殁竭力事其¶
母務適志意佐其兄友直治家家益振及掌郷稅稅無不給者¶
後其家以富民起實　京師即代其兄以徃已而念其母不置¶
具疏陳情遂得歸士大夫作天錫歸養詩以贈之而翰林張公¶
士謙寔序其首歸十年母殁時翁年亦高矣居䘮致哀人以爲¶
難性剛直而慈厚郷人有忿爭多能分辨其窮乏者亦多周者¶
給之不吝治家嚴肅子孫遵行其訓無敢違者縣大夫歳行鄕¶
<pb:KR4e0131_SBCK_071-14b>¶
飲禮翁必預景泰間吳中大飢　朝廷初行勸分之令翁出粟¶
&KR0002;干石&KR0023;受仕者冠服以榮其身旣老曰吾志不在是也乃自¶
號樵隱以見志其年八十有四無疾而終預相地于甘泉里治¶
生壙搆屋于㫄守之仍置田百畞以供祀事其明逺又如此至¶
是葬其地焉翁生于永樂已丑正月二十日卒于弘治壬子三¶
月十一日葬以乙卯十二月二十四日娶鈕氏先卒子男二人¶
曰鑑曰鏞皆義官女二適丁參成讓孫男五人曰瀚曰浤曰濟¶
曰滶曰漢女八適吳森沈濬凌溥顧紳范承憲錢爻吳洵練元¶
良曾孫男四人曰傳宗曰&KR0071;祖曰紹宗曰紹裔女三人鑑鏞旣¶
治葬事來謁拜曰惟先大父之葬辱故國子祭酒李忠文公表¶
其墓今不幸有先人之䘮敢介友人朱君性甫以請期必得一¶
言以刻墓上予重其意乃據事狀叙之系之以詞曰¶
<pb:KR4e0131_SBCK_071-15a>¶
湖之水&KR0006;漣漣納衆流&KR0006;灌良田繄斯人&KR0006;衍世澤與湖水&KR0006;¶
不涸以息嘅鹿門之旣逺&KR0006;出有後人不遺以危&KR0006;子孫益振¶
享高年&KR0006;樂吾眞葬必于鄕&KR0006;在湖之濆湖有山&KR0006;鬱數里之¶
在望表幽墟&KR0006;庶斯人之不&KR0111;¶
<pb:KR4e0131_SBCK_071-15b>¶
¶
匏翁家藏集卷第七十一¶
