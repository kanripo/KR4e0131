# -*- mode: mandoku-view -*-
#+TITLE: 家藏集
#+DATE: 2015-09-23 10:28:19
#+PROPERTY: JUAN 71


墓表九首¶
　　　嘉議大夫陜西等處提刑按察司按察使王公
　　　　墓表¶
元主中國殆將百年其末世政弛法壊天下囂然胥歸
於澆薄¶奢僭大抵與賈生之論秦者無異我太祖髙皇
<pb:KR4e0131_WYG_071-1b>
帝起而救¶之用重典以治頑民由舊政以修廢事一時
口給心計號多才¶能雖多舉用輒見翦除其卒在位所
以輔世而長民者莫非質¶直悃愊之人而天下之俗遂
還于厚若故按察使王公其一人¶也公諱英字俊伯蘇
之崑山人初從鄉校貢入太學以諸生選¶授監察御史
乆之髙皇帝察公可用特命署都御史事而¶大書敦厚
王英四字揭于殿柱以勵百官當時朝士以罪去者¶比
比而憲臣尤甚公獨以秩滿陞刑部郎中俄出知寧海
<pb:KR4e0131_WYG_071-2a>
縣盖<md:KR4e0131_SBCK_071-1b>¶欲以民事試之也及太宗文皇帝嗣位知公名召
還復郎¶中尋擢陜西按察使丁内艱服除改山西秩滿
仍命治陜已而¶得代還行至泗州疾作而没享年六十
三公立朝守正不阿¶旦夕兢兢謹畏每顧其妻子曰吾
以身許國其勿以死生為意¶但吾獲死于正足矣乃絶
不問家事而時具疏有所建白¶上知其忠直也多嘉納
之然疏入輒毁其藁人不得而知也及¶長臬司務以簡
静為治獄至而決雖不為強辯深文而巨奸宿¶蠧恐懼
<pb:KR4e0131_WYG_071-2b>
首服不能隠其罪至待寮友和而正寛而有容凡所設¶
施人皆取以為法固有千里之外聞公之名而感慕者
公平生¶不立聲譽居官凡四十年得其事行盖若此然
足以見公之為¶人矣王之先在宋有左朝請大夫葆以
忠純文雅稱于時周益¶公實為文誌其墓子孫纍世以
儒素相承至公遭時始復仕公<md:KR4e0131_SBCK_071-2a>¶初娶何氏崑山令平之
女繼娶閻氏子男三人曰寧曰安曰定¶女三人其一嫁
同里朱輝孫男三人曰某早卒曰成憲曰成章¶曽孫男
<pb:KR4e0131_WYG_071-3a>
一人女一人公没于永樂二十年四月十九日以其年¶
十月六日葬子馬鞍山先塋後六十餘年成憲官京師
以予有¶鄉里斯文之好持公墓銘且别為狀請予文表
墓予觀國初¶多鉅人長者如漢之石建周仁張歐輩豈
惟有益於時用能保¶其身全其家傳其子孫其淳厚之
風逺矣公既其人迨去世已¶乆凡與之處者猶不能忘
故靖逺伯王公驥剛毅少容以與公¶舊寮也追念之不
置嘗致手札問訊其妻子所以周䘏之者甚¶厚葉文莊
<pb:KR4e0131_WYG_071-3b>
公於公為鄉後輩拜公遺象贊之為名賢而至于今¶邑
人尚能談其居鄉里時一二事曰公一日行道傍有負
鹺者¶擠公墮水中怡然攝衣而歸他日復遇于道其人
知為公也棄<md:KR4e0131_SBCK_071-2b>¶所負而走公使人追還之嘗微服入呉市
門時適有鞾禁門者¶執公為庶民宜有罰公笑曰吾官
人也門者不信取冠服示之¶始釋其縳公亦不怒邑令
盛設酒饌邀公辭之竟赴鄰翁飯或¶怪之公曰鄰翁貧
治具不若邑令之易且官府吾可輕入其門¶耶盖公平
<pb:KR4e0131_WYG_071-4a>
日未嘗有私謁至人有以私事干者輙遜謝之曰吾¶不
能爾其他事大率類此此益可以見公之為人也故書
以繫¶之¶
　　　醫師王瞶齋墓表¶
呉中號多醫家若王氏則出宋儒蘋之裔初不以醫名
而名之¶實從仲光隠士始仲光亦儒者生當國初垢汚
沈晦不欲以¶醫聞盖再世始發于瞶齋其諱敏字時勉
初號訥齋後更今號¶仲光之從孫也父寛早世用母
<pb:KR4e0131_WYG_071-4b>
沈氏教居貧力學慨然思追其<md:KR4e0131_SBCK_071-3a>¶先世及之顧欲資醫以
養母以先友韓伯承醫有所受也遂㳺¶其父子間已而
再學于盛御醫啓東數年盡通二家之説卒為¶醫師名
既日起延及旁郡抱病就治者不絶于門凡病謂可治¶
治輙愈不治即無能治之者皆藉記為藥案嵗乆積至
百餘册¶所活人盖不勝計然其竒不特因病而見也往
往觀色察脉能¶預言其病當作已而皆驗其術既髙有
憲臣行郡至呉中延見¶之一富人乘是懷千金求以觧
<pb:KR4e0131_WYG_071-5a>
罪力拒去故郡縣皆重其為人¶不獨以醫也其為人容
止端重衣冠偉然望之知其儒者當其¶壯時禮部屢移
文郡縣欲致之用竟以重聽辭不赴至是為成¶化乙巳
年七十有二而没實五月一日也其娶嚴氏繼谷氏亦¶
先卒子男四人曰鼎節泰觀鼎先卒泰縣學生節觀俱
太醫院¶醫士女四人長適練荘次陳亷次李珪次進士
張瑋孫男八人<md:KR4e0131_SBCK_071-3b>¶曰槐朴橒杰榖杲慶炳女八人曽孫女
一人王氏之先閩之福¶清人也自宋徙呉四百年于此
<pb:KR4e0131_WYG_071-5b>
世葬呉縣横山至是節等既袝¶葬其父而觀以名醫徵
為有司迫遣來京師乃泣請於予曰觀¶將乞歸守制惟
先君墓上未有刻詞敢以是纍予歎曰子之先¶君吾父
兄不幸以疾累之多矣惟無以助子之喪是恨尚復何¶
靳乃據其兄泰狀書而授之若其平日治疾之竒蹟則
具載于¶所著藥案者藏于家後有傳方技者可考焉¶
　　　止菴呉府君墓表¶
呉氏世居呉江韭溪之上其先有諱秋淵者從虞文靖
<pb:KR4e0131_WYG_071-6a>
公游以¶文學稱里中其後族益大且厚盖六世始得朝
用以明經登鄉¶舉官中書舍人其父母年皆八十餘䝉
恩褒封康強逸樂而¶嗣續甚盛壯者克家少者奮志學
業競入邑庠為弟子員又有<md:KR4e0131_SBCK_071-4a>¶登鄉舉如朝用者矣其為
族如此予忝與朝用同朝相好間嘗¶諗其先徳曰璠愚
無所知竊聞諸吾父曰凡呉氏所以有今日¶者汝之大
父母止菴府君與翁孺人之徳也汝其識之則又以¶其
事語璠曰壬午之嵗文皇帝旄鉞渡江天下同日響應
<pb:KR4e0131_WYG_071-6b>
鄉人爭持鉏犂四出剽掠以殺人為嬉而呉江尤甚然
特乘之¶以報私怨而已里有戚呉二氏既焚死盗手殆
盡時吾兄方壯¶長田賦恐不能自保請備之府君曰吾
平生所恃者惟善耳且¶吾未嘗以怨遺人人奚以怨報
我不為備方出戶偵望而盗已¶號呼擬之府君不得已
避去翁孺人遂急呼家人登舟盗至無¶所得益怒出兩
舟追十里許及之相拒纔尋丈人人自分必死¶翁孺人
計無所出惟黙禱于神求救俄而盗所揺槳驀然皆絶
<pb:KR4e0131_WYG_071-7a>
因得脫去濳于洞庭山中迨事定始還適有詔撫循郡
縣諸被<md:KR4e0131_SBCK_071-4b>¶殺傷者得赴有司言狀所獲盗輙論死如法不
俟奏報當是時¶呉江郡盗悉斬之長橋血流涔涔湖口
盡赤或謂府君曰公怨¶可報矣府君曰天幸全活我家
彼蠢蠢者固於我無他特一時¶相從為亂耳其置之勿
言翁孺人亦深然之其人乃得不死至¶今里中某氏某
氏固在皆其人之子孫也凡府君善行以不幸¶早棄諸
孤不及多見即有之而吾時甚幼又不克知獨此吾躬
<pb:KR4e0131_WYG_071-7b>
嘗其患猶能記憶也予既得聞其事他日朝用來告曰
府君之¶葬無為銘者及祔葬翁孺人而故少詹事劉文
恭公銘之又逸¶其事吾父每痛于心兹願得文詞顯刻
墓上以自慰解且使我¶後之人得以考見先徳相率以
仁厚為法而克肖之也予辭不¶獲則為具書之而系之
以論曰嗚呼為善獲福此常理也世徒¶見善與福或參
差焉遂謂善不可恃而肆然為惡無所忌憚觀<md:KR4e0131_SBCK_071-5a>¶於呉府
君於是知善之真可為矣盖方羣盗追及之際而府君
<pb:KR4e0131_WYG_071-8a>
一家皆獲生全固足以驗其平日而事定之後曽不為
憾反含¶容以生全之視彼睚眦必酬者相去何如至是
則種徳益深而¶食報益厚此呉氏所以有今日也歟後
之人果能克肖其先則¶族之大且厚者安能料其所至
也哉府君諱為字孟才止菴其¶别號也少為翁氏贅壻
以永樂辛卯十一月十三日卒享年四¶十三翁孺人之
卒則以正統己巳九月二日享年八十七子男¶四人曰
敏致效政政封中書舍人二女長適李琳次適張琳孫
<pb:KR4e0131_WYG_071-8b>
男五人曰瓛璲瑾璠璩璠即朝用也曽孫男若干人女若
干人¶
　　　文林郎融縣知縣周君墓表¶
融縣知縣周君以天順六年三月二十二日卒于官舍
享年六¶十有三後四年為成化改元三月二十五日既
葬于呉縣星灣<md:KR4e0131_SBCK_071-5b>¶之先塋又後十七年其配孟氏卒諸孤
奎以融縣丞秩滿上吏¶部聞喪將歸治葬乃泣告予曰
先人之葬已乆而墓上之石未¶有文以刻今不幸再遭
<pb:KR4e0131_WYG_071-9a>
吾母之喪願附書之敢以狀請按狀周¶之先汝人後徙
營道再徙潯陽在宋有道國元公所謂濂溪先¶生者君
之十一世祖也道國二傳曰興裔仕至和州觀察使領¶
侍衛馬軍都虞候禦金兵于平江以力戰死賜葬常熟
虞山子¶孫遂為呉人和州四傳為元松江監稅文英文
英生江浙行省¶照磨南南生長洲縣儒學教諭敏敏生浦
隠居教授以髙夀終¶配錢氏為呉越武肅王之裔生君
其諱綱字文敘號謹齋少從¶易師㳺卓然有志家學既
<pb:KR4e0131_WYG_071-9b>
長將由科第出為世用不果監察御¶史成規程富以經
明行修交薦授融縣丞融為栁屬縣民鄙而¶雜以苗種
素稱難治君治能因其俗而以静厚不撓為功民安<md:KR4e0131_SBCK_071-6a>¶焉
初莅政政事所當行令簿或不從君必委曲開説而以
誠意¶動之既乆皆服事必咨決於君常有業舟者十八人
被誣以強¶盗歴嵗不能辯栁守檄君辯之一訊而白後
其人合錢五十萬¶來謝却之而去其㢘明如此九載民
爭挽畱之時河間王忠肅¶公鎮兩廣疏其政績于朝乞
<pb:KR4e0131_WYG_071-10a>
擢君知縣以慰民望從之君在¶任益修惠政屬嵗屢歉
苖冦作民流亡者不可勝數君保障有¶法境内獨無事
民始不知陸耕作詩諭之每春夏間躬行阡陌¶勸課勞
來不倦於是食足冦至可守縣學初在城外倡謀遷之¶
以避冦難更立條約以教諸生遂變士習後多舉於鄉
者俗好¶淫祀溺邪説復力禁之餘事之罷行者其惠利
尤多廵撫都御¶史葉公特遣人持羊酒以旌其能且將
薦知大府而君卒矣卒¶之日民悲思不已後冦難復作
<pb:KR4e0131_WYG_071-10b>
都御史韓公率兵士往勦而子<md:KR4e0131_SBCK_071-6b>¶奎從行有功公曰是故
周令之子也其諳融俗已熟特奏授縣¶丞奎亦有才具
民安焉如君為縣時君性孝友嘗迎養其父于¶官公退
左右承顔無違禮父年既益髙而君被畱為令不獲從¶
之還呉也思及輙流涕平生惓惓先世建祠堂置祭器
所以祀¶之者必于古禮是行嘗以道州宗族疏逺狀上
禮部得循例復¶其家配孟氏為亞聖公五十六代孫宋信
安郡王忠厚其逺祖而¶宗人府經歴宗嚴其父也賢而
<pb:KR4e0131_WYG_071-11a>
知書至老而勤從其夫若子居¶融者乆無恙及還呉適
以疾卒實成化十五年某月某日也享¶年八十有九𦵏
以明年某月某日祔其夫兆男三人長璧庶出¶次即奎
次參女一人適徐寛孫男四人曰欽曰鉞曰鑰曰某女¶
三人惟周氏為呉儒族其出而仕者雖不甚顯而世繼
不絶如¶君為縣又能舉其職而與民相安者㡬二十年
盖儒而吏者其<md:KR4e0131_SBCK_071-7a>¶政蹟固異於人也昔漢世重乆任為吏
者長子孫況君又有子¶世其官父風綽然皆可書者乎
<pb:KR4e0131_WYG_071-11b>
因為表于其墓使其子孫有以¶考而繼之則周氏之澤
將衍于百世之逺矣¶
　　　沈教授先生墓表¶
成化十六年蕭山沈先生以安肅教諭秩滿上吏部一
時學職¶數十人天官考其績居先生第一遂陞南安教
授命下不幸疾¶作以其年三月八日卒于正陽門東寓
舍年六十有一先生昔¶訓導吾蘇寛時為諸生㳺學中
齋廬相屬謂寛可教也數召與¶講説文義諄諄懇懇
<pb:KR4e0131_WYG_071-12a>
輙移時不休及來京師寛往拜之怪其貌¶加瘠而言論則
如昨可喜方欲請益然不意止此嗚呼惜哉先¶生諱環
字時健自號卑牧子世為越人宋有諱某者仕甚顯階¶
至銀青光禄大夫先生其裔孫也曽祖諱某祖諱純一
皆不仕<md:KR4e0131_SBCK_071-7b>¶父諱寅監察御史母某氏先生少則勤學業從
張翰林士謙㳺¶辨難質疑不肯為鹵莽之習及入鄉校
手一巻閉户終日人罕¶見其面景泰元年中浙江鄉試
明年試禮部中乙牓始授蘇州¶訓導滿考陞内黄教諭
<pb:KR4e0131_WYG_071-12b>
丁御史公憂服除改安東丁繼母某氏¶憂服除改安肅
所至教人不以乆倦諸生以所業進必親為改¶削為文
一主於理而措詞精緻尤號有法然不顓顓為舉子業¶
也經指授者去而試于鄉輙取髙第大藩知其名嵗大
比三以¶禮聘校文得士為多先生為學堅確而宻切書
不泛讀讀必成¶誦而考古求義必至通而後已寢食之
外日惟以筆墨為事動¶息記注訖于終身皆可考也平
生自奉甚薄凡世俗所尚莫能¶動其意者尤安静有守
<pb:KR4e0131_WYG_071-13a>
宗伯鄒公少與同門相好嘗欲引薦固¶辭乃已好論事
與人不茍合如論從祀孔子羣賢謂閔損生不<md:KR4e0131_SBCK_071-8a>¶願為費
宰没而以其國封之為不可又公伯寮之愬子路荀況¶
之言性惡王弼之宗莊老賈逵之忽細行杜預之建短
喪馬融¶之附仇家皆得罪聖門而靦然爼豆之間與羣
賢齒殊非¶朝廷崇儒重道之本意具疏將上之㑹疾作
不果其持論正大¶率類此先生娶魏氏南京吏部尚書文
靖公女也有賢行子男¶五人曰釡早卒曰鑒曰鎏曰鎣
<pb:KR4e0131_WYG_071-13b>
曰金鑒鎣皆縣學生孫男三曰¶文滂曰文濤曰文淐女
二人先生初卒其鄉人汪禮部景昻既¶為經紀其事又
四月其子鎏聞訃來迎其喪歸將以明年某月¶某日葬
于某山之原屬其門人翰林庶吉士陳璚誌其墓矣更¶
以表墓之文屬之寛義不能辭也惟師道之繫於天下
也重獨¶怪無能重之者當先生初得南安時知郡守為
華亭張公汝弼¶也賢而好文可仗以立教法成人材為
之竊喜既不克遂志他<md:KR4e0131_SBCK_071-8b>¶日則聞汝弼在郡中盡去淫祠
<pb:KR4e0131_WYG_071-14a>
欲興學校而求賢師不可得也¶噫使先生在而往教必
歡然相合教法以立人材以成豈非南¶安士子之幸哉
然則先生之没其可惜者大矣因併識之以著¶其志云¶
　　　樂亭知縣蔣君墓表¶
成化十八年正月二日樂亭知縣蔣君卒于官署其妻
徐氏扶¶柩返葬道經京師凡與君交者行數里逆其喪
而殯于城東之¶佛寺徐氏即使其僕來告曰吾夫不幸
至是幸嘗託交執事願¶為文表于墓上他日陳給事玉
<pb:KR4e0131_WYG_071-14b>
汝復持其父書若狀道其事甚¶悲予不忍視尚忍為之
執筆耶君諱廷貴字元用姓蔣氏宋有¶春官侍郎堂為
蘇守卒葬城西之堯峯子孫遂占籍焉其後曰¶達卿生
叔昻叔昻生宗韶宗韶生惟清世居呉松江之上為長<md:KR4e0131_SBCK_071-9a>¶洲大族惟清娶趙氏宋宗室周王元儼之裔孫生君初
入鄉校¶所業已與諸生不類間為古詩文卒然滿紙畧
不經意善治易¶成化辛夘舉于鄉主司楊學士得君文
巻竒之遂擢魁其經戊¶戌登進士第觀政吏部己亥出
<pb:KR4e0131_WYG_071-15a>
知樂亭辛丑卒矣年止四十一¶君嘗失偶故武功伯徐
公方擇壻得君遂妻之凡生女三人其¶二皆許嫁名家
其一尚幼君卒後四月始生一男人以為君幸¶君為人
和易寛綽與人無校其中汪汪莫能窺其際性甚孝既¶
卒能致其繼母鄒氏之悲可以觀其為子也至其處昆
弟朋友¶率過於厚鄉人皆知之不必書惟樂亭去呉中
甚逺其政事有¶知之者乎盖君初視縣事嵗適歉賦役
更繁民殊不堪君具疏¶奏免者什六七一時民已頼之
<pb:KR4e0131_WYG_071-15b>
明年朝廷有建州之役所過¶郡縣軍興浩穣郡守謂君
必能辦此乃委督諸縣調度有法事<md:KR4e0131_SBCK_071-9b>¶集而民晏然縣屬永
平前令以其地僻治之率鹵莽君知其弊¶凡獄訟徵歛
必躬勘其案牘校其量衡往往至夜分不休暇則¶延見
耆老詢其人情察其土俗已而民間貧富強弱戶知之
即¶有所賦役輙當其人至有爭辨者剖析如見不能欺
君持已更¶㢘亦常以此律人先時郡遣吏卒至饋遺甚
豐至是無所得相¶與出謗詈語君處之漠然縣治後有
<pb:KR4e0131_WYG_071-16a>
門人出入如市得以交通¶僚吏行私君塞之貪者不便
㑹君以疾作遂撼以堪輿家不利¶之説君曰吾身可死
而門不可開也且門嘗開前令固有死者¶矣衆既失計
更造為飛語達于京師卒不為動病益作而治事¶益力
乆之皆服曰此君所以愛我也君既為縣有聲吏部俟
其¶考最將召用而君卒矣及卒郡自守佐以下皆惜之
其僚吏有¶哭之哀者而其民尤悲思之不忘其為縣盖
如此夫今之登甲<md:KR4e0131_SBCK_071-10a>¶科者以州縣非清貴多不樂及君領
<pb:KR4e0131_WYG_071-16b>
檄所知者尤以君性度竊¶有不勝任之憂君獨安於其
職至於精敏剛明得乎上下者又¶如此此所謂其中莫
能窺者也因書以示吾鄉里且以為其父¶兄宗族之慰
云¶
　　　姜正術墓表¶
將仕佐郎嘉興府隂陽學正術姜君諱雍字堯民其先
郡之濮¶川人也後徙漢溪曽大父瓊當元季之亂傾貲
産募義兵以保¶鄉里衆頼以安大父齊父忠皆不仕君
<pb:KR4e0131_WYG_071-17a>
㓜嗜學務汎覽載籍尤¶喜為詩稍長勤儉謹畏才具充
然父嘗長鄉賦于官出納勞甚¶君憂之即請曰有事服
勞子職也兒雖疲薾敢以身任比年賦¶益完以其餘力
佐治家事而事亦治也里之長老皆以能子稱¶之而尤
為郡守舒公所知正統末盗起于閩朝廷命將往捕<md:KR4e0131_SBCK_071-10b>¶浙
東西諸郡皆率民壯以從舒謂衆可以議事者莫如君
乃挈¶君同行一時軍中多所贊畫盗平欲酬以一官即
以正術薦然¶非君所長也君固長於治事於是事輙屬
<pb:KR4e0131_WYG_071-17b>
之郡竝海築堤捍水¶功乆弗成至君督工卒成之平生
更㢘不以官小自棄郡嘗檄¶驗鹽貨無敢以利汚之者
今浙江按察使楊公繼宗方為郡剛¶明㢘潔最慎許可
獨知重君則君之為人亦可見矣久之君致¶其事杜門
以教子孫凡數年而卒享年七十有五卒之日成化¶十
四年五月十一日也以其年十月九日葬于其邑林溪
之原¶君娶張氏子一人曰渭孫三人曰臯曰學䕫曰龍
曽孫五人曰¶震霖雯霦霽於是學䕫以明經登進士第
<pb:KR4e0131_WYG_071-18a>
謁予告曰學䕫之有¶今日皆先大父之教也惟先大父
即世五年于此不明不仁何¶所逃罪惟是林溪之原宜
得銘文表于墓上因據其狀録其事<md:KR4e0131_SBCK_071-11a>¶授之且以慰其後
人之孝思云¶
　　　衛稽勲墓表¶
奉訓大夫吏部稽勲清吏司貟外郎衛君諱邦字翰之
澤州周¶村里人而予之同年友也始予與君接即知其為
醇謹確實人¶乆而接之屢則其所以醇謹確實者益可
<pb:KR4e0131_WYG_071-18b>
信予嘗歎曰使今之¶人皆如君澆薄之俗可變而予皆
得如君者與之處豈不坦然¶易直而何疑慮之有而君
今則已矣醇謹確實之人益衰矣習¶孰與變而吾孰與
處其亦重可歎矣盖數年前君嘗中風而愈¶及是疾再
作遂瘖卒之日其二子差長者皆不在側孤寡纍然¶
殆不能為䘮其同官相與經紀其事始克歛而殯之月
餘其子¶冕至自其鄉將扶柩歸葬詣予涕泣以表墓請
因出其所為狀¶跽而進其言甚悲予不忍視也衛之先
<pb:KR4e0131_WYG_071-19a>
世業醫無仕者曾祖曰<md:KR4e0131_SBCK_071-11b>¶文瑞祖曰景昭父曰沖沖娶梁
氏生君君娶張氏生男四人長¶即冕次晟次顯次昌女
二人孫男二人君年九嵗喪父居喪如¶成人與其兄麟
事其母孝敬甚至母孀居亦善教遣君入州學¶從人借
書讀輙不忘竟領天順壬午鄉薦成化壬辰始登進士¶
第觀政刑部丁母憂服除今吏部尚書尹公察君賢畱
為其屬¶初授稽勳主事三年考最進階以其官封其父
母與妻皆為安¶人又三年遂陞貟外郎又一年而卒實
<pb:KR4e0131_WYG_071-19b>
壬寅嵗十月十四日也¶年止四十六以明年某月某日
葬其鄉某山之原予固知君者¶表其墓亦宜乃書之曰
古之仕者或有言也言則極其所思或¶有為也為則究
其所欲後世盖不能遂矣有如衛君議論不出¶諸口功
業不顯于時羣行獨處匪求人知雖然不出諸口其知¶
識則瞭然而明不顯于時其操履則凛然而貞彼譊譊
睢睢志<md:KR4e0131_SBCK_071-12a>¶乎進取之徒夷考其平生亦何足稱也哉¶
　　　封承徳郎户部江西司主事前濵州儒學訓導
<pb:KR4e0131_WYG_071-20a>
　　　　陳公墓¶表¶
成化十五年七月前山東濵州儒學訓導陳公以其子
戶部主¶事瑗三載考最蒙恩封如其官階公時年㡬九
十矣既拜命¶以其年閏十月二十七日卒適戶部君有
公事於陜右則趨歸¶治葬已乃來京師援例居憂而以
墓表之文委予予與君有同¶年之好不能辭明日因得
閱公手修族譜平生所敘述亦具於¶後則陳氏之家世
與其人皆可考見乃按而書之公諱敏字志¶學姓陳氏
<pb:KR4e0131_WYG_071-20b>
其先居陳盖漢文範先生仲弓後也自唐宋以來代¶有
顯者公之大父彦良始自陳徙居太康父景文遭元末
大亂¶再徙於汴景文娶韓氏河東㢘訪司經歴克溫女
生三子公其<md:KR4e0131_SBCK_071-12b>¶仲也少孤母夫人守節鞠而教之永樂丁
酉以開封府學生中¶鄉試明年試禮部名在乙牓授濵
州儒學訓導公為敎勤而有¶法士類以興未㡬有妖婦
唐賽兒者以邪術惑衆濵之從者亦¶百餘人約先焚州
城掠馬畜往據青州為反計州適乏守倅有¶宻告於
<pb:KR4e0131_WYG_071-21a>
公者公自謂己責顧城無門可守乃夜施絙以䦨出入¶
忽一人疾馳而來為絙所縶獲之訊知賊已至使舉火
為内應¶公急呼州人登城倉猝無兵器乃投瓦石擊退
之公謂賊失利¶而城下有清河必還而奪舟頃之果然
則舟已呼集南岸矣賊¶知城中有人遂引去不復有窺
伺意公益畫守禦策更四月不¶宿於家然賊自是勢益
熾連䧟數城山東大擾而濵獨完無事¶州人感之走詣
上司請公遂攝州事適駕北廵大興繇役公出¶令召衆
<pb:KR4e0131_WYG_071-21b>
千夫即集雖勞無怨者後朝廷遣中官行視有司倉<md:KR4e0131_SBCK_071-13a>¶庫
皆以虧折被罪公以能謹出納獨免州守代至仍司學
事視¶廟學頽圯大修葺之又先時丁祭祭器輙假之民
家至是始具¶秩將滿俄而漢府反罪人既得以濵比近
坐不告反者師生數¶十人悉謫戍甘州甘逺在西北鄰
夷地人未知學公至從㳺者¶衆教之如在東土時乆而
察其子弟材多可用諷部使者奏請¶建儒學已而諸生
連起領鄉薦皆公之門人時岳翰林正忤㫖¶謫居更遣
<pb:KR4e0131_WYG_071-22a>
其子瑗往從之㳺而邊人益知所向學矣公素好禮¶不
以患難廢凡冠婚喪祭一遵古制而行武胄化之至治
喪不¶用浮屠者數家故公雖名在冊籍自廵撫重臣而
下遇之必以¶賔師禮有詢及邊事者輙能言其利害所
以補益於籌畫者尤¶多也公之才具盖如此凡居甘五
十餘年胸中浩然不戚戚於¶廢弃獨族屬墳墓之思未
嘗一日而忘於懷痛其母以憂患卒<md:KR4e0131_SBCK_071-13b>¶於濵葬具簡畧不
逺數千里至其地改葬之以族人散處為之¶譜圗以示子
<pb:KR4e0131_WYG_071-22b>
孫使知其所自出其惇本為孝又如此則豈特其¶才具
可稱而已因竊論公少居學職若無所施為於世一旦
遇¶變故遂能完一州之民其徳亦厚矣然卒被罷去使
人不能不¶疑乎報徳之差至其後也身見其子登科第
列官于朝而以¶髙夀榮被封典若天固延其年以待者
則報徳之理固在孰謂¶天道果不可信哉公既卒以道
逺不能反葬于汴乃以卒之某¶年某月二十一日葬于
甘城南原子孫於是世守之而甘之有¶陳自公始也公
<pb:KR4e0131_WYG_071-23a>
娶李氏繼娶黄氏金氏而金氏以生瑗貴贈安¶人子男
五人曰玘曰玹曰珣李所出也曰瑮黄所出也其季即¶
瑗也玘玹皆卒女二適嚴震劉玘孫男六人玘之子曰
宗曰宇¶瑮之子曰思永思某思敬珣之子曰思恭孫女
六人曽孫男一<md:KR4e0131_SBCK_071-14a>¶人是為表¶
　　　樵隠翁墓表¶
呉江之東十里有龎山湖湖之東龎氏居之誌曰山以
龎氏而¶名爾龎氏之先有曰千二公者自河南從宋南
<pb:KR4e0131_WYG_071-23b>
渡至蘇州遂為¶呉江人翁諱友諒字彦孚曽大父福一
大父夀之俱以髙年終¶父子安善士也母朱氏翁生既
壯敦孝友之行父殁竭力事其¶母務適志意佐其兄友
直治家家益振及掌鄉税税無不給者¶後其家以富民
起實京師即代其兄以往已而念其母不置¶具疏陳情
遂得歸士大夫作天錫歸養詩以贈之而翰林張公¶士
謙寔序其首歸十年母殁時翁年亦髙矣居喪致哀人
以為¶難性剛直而慈厚鄉人有忿爭多能分辨其窮乏
<pb:KR4e0131_WYG_071-24a>
者亦多周¶給之不吝治家嚴肅子孫遵行其訓無敢
違者縣大夫嵗行鄉<md:KR4e0131_SBCK_071-14b>¶飲禮翁必預景泰間呉中大饑朝
廷初行勸分之令翁出粟¶若干石獲受仕者冠服以榮
其身既老曰吾志不在是也乃自¶號樵隠以見志其年
八十有四無疾而終預相地于甘泉里治¶生壙搆屋于
旁守之仍置田百畝以供祀事其明逺又如此至¶是葬
其地焉翁生于永樂己丑正月二十日卒于𢎞治壬子
三¶月十一日葬以乙夘十二月二十四日娶鈕氏先卒
<pb:KR4e0131_WYG_071-24b>
子男二人¶曰鑑曰鏞皆義官女二適丁參成讓孫男五
人曰瀚曰浤曰濟¶曰滶曰漢女八適呉森沈濬凌溥顧
紳范承憲錢爻呉洵練元¶良曽孫男四人曰傳宗曰繼
祖曰紹宗曰紹裔女三人鑑鏞既¶治葬事來謁拜曰惟
先大父之葬辱故國子祭酒李忠文公表¶其墓今不幸
有先人之喪敢介友人朱君性甫以請期必得一¶言以
刻墓上予重其意乃據事狀敘之系之以詞曰<md:KR4e0131_SBCK_071-15a>¶湖之水兮漣漣納衆流兮灌良田繄斯人兮衍世澤與
<pb:KR4e0131_WYG_071-25a>
湖水兮¶不涸以息嘅鹿門之既逺兮出有後人不遺以
危兮子孫益振¶享髙年兮樂吾真葬必于鄉兮在湖之
濆湖有山兮鬱數里之¶在望表幽墟兮庶斯人之不忘<md:KR4e0131_SBCK_071-15b>¶　
　
　
　
　
<pb:KR4e0131_WYG_071-25b>
　
　
　
　
　
　
　
　家藏集巻七十一¶
<md:KR4e0131_SBCK_072-1a>¶
<pb:KR4e0131_WYG_072-1a>
欽定四庫全書
　家藏集巻
