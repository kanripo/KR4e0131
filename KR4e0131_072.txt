# -*- mode: mandoku-view; -*-
#+TITLE: 匏翁家藏集
#+DATE: 2015-09-11 16:49:26.767994
#+PROPERTY: ID KR4e0131
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 72
#+PROPERTY: FILE SB04n0168-072匏翁家藏集-卷第七十二.
<pb:KR4e0131_SBCK_072-1a>¶
匏翁家藏集卷第七十二¶
　墓表一十首¶
　　　杜東原先生墓表¶
先生諱瓊字用嘉姓杜氏蘇之吳縣人以成化十年十月二十¶
六日卒葬旣十年其里諸生吳寛始克表其墓曰先生今世之¶
隱君子也學不在於爲文而巳行修家庭而倫理藹然以厚教¶
不止於授徒而巳化及鄉閭而風㫖超然以高色淸而夷凡賢¶
愚不齊之人皆可與語然爲塾師以其㒒一言之慢即日歸家¶
而不可畱其守道也甚介行和而易凡巉絕難繼之事有所不¶
爲然母病醫藥弗愈則刲股作糜以進其爲孝也甚烈姊老而¶
敬事之不衰有&KR0011;於燎鬚師没而哀慕之無替必爲之制服孩¶
提不苟取故囊無不義之物白首猶愼交故坐有必端之友至¶
<pb:KR4e0131_SBCK_072-1b>¶
於地侵於鄰而不爭金盗於㒒而不問又其事之&KR0200;&KR0200;者葢當¶
宣德正統間天下承平求賢詔下士之有一行一藝者皆得¶
薦于守令先生顧以母老力辭守令問知其所欲也卒用旌其¶
母之節而不敢強其仕遂以隱終身所謂隱不違親貞不絕俗¶
者先生其近之故東海徐太史以中行之士與之者以此則先¶
生不謂之君子哉惟昔東漢之世仕者固不暇論矣&KR0002;危言激¶
論以貶人刺世者每不得全其身至深藏遠引而食力養親者¶
亦足以遂其志故郭泰雖賢於范滂不免近於俠周爕&KR0002;亞於¶
黃憲終不失於高後之論先生者其必有以識之矣先生得宋¶
朱長文樂圃而家其旁自號東原吳人因稱東原先生卒年七¶
十有九三子能世其儒業其登鄕貢者曰啓寛辱先生愛&KR0099;先¶
生之没而不可作也用表其墓且以慰吳人之思云爾¶
<pb:KR4e0131_SBCK_072-2a>¶
　　太醫院御醫劉公墓表¶
公諱毓字德美姓劉氏其先金陵人也高祖季德遷于蘇州始¶
爲長洲人季德生翰&KR0056;翰&KR0056;生公威公威生弘逺弘逺生公公¶
生甫一月而孤母徐氏抱公鞠于外家以長初從徐姓徐故居¶
藥爲業凡本草所載公少巳習知迨長母擇業以授獨謂醫可¶
教也遣之從學盛御醫啓東盛之醫岀王仲光韓復陽而二家¶
又本朱丹溪其醫所從來旣正公學之更勤歲乆涵蓄精贍出¶
以治疾率中其法愼攻擊以培養本原爲主有言其奏功&KR0002;緩¶
者不爲改曰吾之得於師者如此然人竟&KR0023;生至不可生者他¶
醫見其&KR0020;未劇方投藥而公巳憂形于色曰此則吾所不能治¶
者也巳而果然公性和平謙厚未嘗以危言恐人而䂓利亦未¶
嘗以竒見自&KR0018;而邀名故人皆服其德以爲不可及公自少恬¶
<pb:KR4e0131_SBCK_072-2b>¶
淡不慕仕進一日　朝廷下吳中悉起諸名醫公當行適歳且¶
暮有司&KR0208;上道不得巳衝冒風雪至京衆不任勞苦咸嗟歎時¶
公年巳高亦不戚戚也旣入太醫院爲醫士㝷選入御藥房時¶
稱得人　憲宗純皇帝方在位俄命諸醫用藥公蔽于人不¶
得薦用薦用者藥不效始以公名上乃得召見巳而　聖躳¶
&KR0023;安自是　上因識其狀貌將官之竟爲人蔽不果後其人¶
以罪去始授御醫三年考最賜敇進階又六年公自顧年益高¶
曰布衣終身吾志也今旣得官且老矣可以止足矣況後輩林¶
立尚可與之爭進耶遂上疏乞休致同列知其志不欲仕故尼¶
之疏再上堅臥不起卒得㫖而歸他日　上復思之顧左右¶
問故白&KR0161;老人安在耶其得乎　上者如此又二年以疾卒¶
實弘治戊申六月二日也享年七十有二公氣貌淸雅語音琅¶
<pb:KR4e0131_SBCK_072-3a>¶
然治家儉而中度論事正而近情接人和而莊詳而無僞平生¶
事母甚孝以母少則守志教之成立作堂奉之表曰慈節至以¶
名其子以示不&KR0111;好讀書謂惟此爲有益也因以益齋自號士¶
大夫重其爲人皆以益齋先生稱之嘗買田里中築室曰景陶¶
杖&KR0752;往來情興感發往往託之賦詠云配蘇氏子男三人曰慈¶
能傳其業後一月卒曰節府學生曰奉先卒女二人長適張翼¶
次尚㓜孫男四人曰祖徴曰某曰某曰某女二人曾孫男一人¶
初公以先世葬吳縣鴈蕩村頗隘取客土築之令僅容其棺曰¶
吾忍去此而他葬乎至是節以卒之年某月某日葬公旣有志¶
其墓者乃復請予表之予與公有斯文之好公之歸吳每懷思¶
之而賢智其人不巳葢自　今上改元大舉黜陟之典凡以¶
醫仕者多見裁抑人始羡公乞身之早莫不高之夫好進之徒¶
<pb:KR4e0131_SBCK_072-3b>¶
無所不至然其後鮮有不敗者惟公初以守巳之堅故進之則¶
遲及旣進矣其中實有不樂者此其終見事之明而退之亦速¶
也老子曰知足不辱知止不殆公旣有焉則以公爲醫師者豈¶
非知之淺者乎夫出處大節世多未善吾是以取而表之¶
　　　南京太醫院判周君墓表¶
弘治二年二月辛亥原巳院判卒于南京後二十日訃至士大¶
夫凡識原巳者咨嗟之聲相屬至有垂涕者其不識者問知原¶
巳爲人亦曰是宜悼惜者之多也當其病甚亟欲歸吳中一見¶
父母竟不及行而卒於是其友李貞伯爲治殮具後五日子壻¶
陳鍵扶柩至家又七月將葬于吳縣沙涇村以宜有文表其墓¶
也陳玉汝則請於予嗚呼予與原巳有交親之好非淺其文豈¶
待請耶第有不忍爲者然度原巳望我者在此乃卒書之原巳¶
<pb:KR4e0131_SBCK_072-4a>¶
初名經更名京後又更名庚號菊田㓜即頴異從塾師學書落¶
筆有法而詩則得子舅氏閭丘賔用之教爲多迨長益好學每¶
夜五鼓輒起誦習居諸生中如無能人及見其述作知其所蓄¶
充然也家本業醫不欲以醫名然醫亦無所不通又閭巷之士¶
爭爲舉子業多取科第顧獨向古學殊無羡慕意葢將隱居養¶
親以終其身知其才者則謂原已當自見於世無可泯焉一日¶
太醫院奏下吳中徴醫士數輩中有原已名非所望也時太守¶
丘公方請修郡志原巳始乞入學就弟子列冀免不可得被迫¶
遣上京人知其爲儒醫也尤敬重之未幾選入禁中典御藥及¶
數以醫驗始&KR0023;授御醫居數年以父母益老無兄弟侍養悲思¶
無巳適南京缺掌院事者衆推之乃擢院判以往至則公署乆¶
壞醫徒散逸空&KR0351;數間而巳原己&KR0099;然欲復舊䂓修葺一新藥¶
<pb:KR4e0131_SBCK_072-4b>¶
餌畢具初其下習爲縱弛多怨言旣乆見其無私始皆歎服無¶
敢弗執役者原己爲人愼宻淸雅狀貌癯然視之如懦夫中實¶
剛介不隨其擢居南京官亦美矣一旦意有不樂即欲引去人¶
力勸之而止平生動作不苟雖簡札細事未嘗草率性喜爲詩¶
與知巳者酒間賦詠終夕不倦其摘抉古事叙述人情平實深¶
秀語多絕俗每爲詞林諸公稱賞其自處歉然不以爲能也然¶
與之交者則慕其賢非但以詩況醫乎哉其醫旣爲餘事至視¶
人疾用藥必謹不取竒效故&KR0023;生者甚多亦不自以爲能周之¶
先鄢陵人也從宋南遷有爲鈐轄使守嘉定者子孫遂爲吳人¶
自宋歷元代爲醫官高祖曰繼周國初光澤縣學訓導曾祖¶
輔治春秋能詩不仕祖&KR0166;尤深於醫父南承其業而名益著以¶
原已貴封院判母閭丘氏封安人原已初娶陳某女再娶太常¶
<pb:KR4e0131_SBCK_072-5a>¶
寺丞顧本女贈封竝安人一女陳出壻即陳鍵其卒也年甫四¶
十七嗚呼世未有不死者死而可悲有如原已者乎葢非特以¶
不壽以無子之嗣續耳雖然古之賢者或天亦或無子&KR0002;其父¶
母皆老而衰相視㷀㷀則生者旣無所託然後知死者之可悲¶
也其可慰者死而無所望於人而致人爭惜之其名彰彰于世¶
身没而&KR0002;存家斷而&KR0002;續他人何以及此葢繫乎天者無如之¶
何亦惟求其得乎人者而巳百世之下有知原己葬于是者尚¶
相與護其墓也哉¶
　　　素菴錢府君墓表¶
浙西有錢氏莫盛於海虞葢多岀吳越國王之裔然其間以詩¶
書孝義藹然聞望乆而不衰者則莫盛於昆湖之族也在宋旣¶
多顯人至元有曰希祖仕爲玉山縣學教諭生諱甦者爲人學¶
<pb:KR4e0131_SBCK_072-5b>¶
博氣豪當國初以布衣上疏論星變　高皇帝嘉之因命¶
撰祭元㓜主文稱㫖欲畱用竟辭歸以全其身人稱謙齋先生¶
其仲子中得娶趙氏宋宗室後是爲府君考妣也府君諱完字¶
汝周別號素菴少孤能守先業與弟公逹恊力治家家益拓以¶
大事母視其意所在即承順無違其外祖母旣老而舅氏時中¶
更喪明母&KR0060;憂之遂迎養于家以終天年而時中有子復爲買¶
田築室居之每念世父迪少即代父死于法而無後以傳曰凡¶
吾子孫所以有今日者以大父之幸存也特買田百畞俾後人¶
祀之勿&KR0111;其&KR0266;局深濬果毅多籌畧郡縣推長田賦事旣克舉¶
民不吿勞以地瀕湖數遭水患嘗募民築堤捍之數年皆成&KR0254;¶
田坐享其利故自守令而下有事輙謀之府君而名譽益起里¶
有爭訟者往往就質固有越竟而至者矣好爲義事故都憲思¶
<pb:KR4e0131_SBCK_072-6a>¶
菴吳先生小學集解成謂是書有補於世甚大亟命工刻之蘇¶
守金華朱公方創社學郡中歲出米三十斛以助子弟之費其¶
餘鄰里親戚之家貧窶患難所以周給之者尤多葢又嘗輸財¶
助邊得賜仕者冠服以榮其身云府君娶王氏子男五人曰昌¶
封監察御史曰曄浙江都司經歷曰昉曰昇曰昆鄕貢進士女¶
四人適王震秦樌張汝嘉夏偉孫男十一人曰承德監察御史¶
曰承芳曰承恩曰承美曰承源曰承惠曰承憲曰承意曰承緒¶
曰承智曰承顔曾孫男二人曰稑曰秬府君卒以景泰庚午十¶
月二十三日享年五十有九以明年三月三日葬于虞山先塋¶
時旣有銘其墓者矣後三十六年爲成化丙午御史君奉父命¶
請予表于墓上嗟夫十室之邑必有忠信而况海虞繁雄之地¶
乎如府君之爲人行義足以庇乎里閭而無不懷才諝足以動¶
<pb:KR4e0131_SBCK_072-6b>¶
乎郡縣而無不信雖謂一鄉之善士可也葢其先世孝義之澤¶
如此獨惜其終於田間不少見用於世而後人科第仕宦方顯¶
於時卓然爲昆湖之族非府君有以遺之乎吾是以表之¶
　　　耕隱翁墓表¶
翁姓徐氏其先長洲人也　國初徙實南京永樂間從駕再¶
徙乆而還鄉故今又爲吳縣人翁初諱某更諱有賢字元僅少¶
值父母俱喪與其伯兄松菴府君其仲天全先生相友愛以天¶
全起甲科爲儒臣曰吾可不求仕也遂以家業自任方還鄉盡¶
力築室以居旣完而隘悉讓其兄乃即其後隙地別築焉當是¶
時翁衣食尚未足始往來湖湘間服賈乆之不復出則買田課¶
耕日與農夫同其勞苦不恤也因自稱耕隱翁及所蓄旣厚然¶
未嘗侈用以改其初而時出所有以周給人後更應　詔輸粟¶
<pb:KR4e0131_SBCK_072-7a>¶
助邊得授承事郎以榮終身翁貌淸癯&KR0031;目炯然性多能尤善¶
鑒古&KR0266;物與人處和易可親晚節益脫畧世事頗好散誕居田¶
野間或經月不冠賔客至輙陳尊爼歌古調以樂之翛然物外¶
人也其生永樂庚寅二月二十七日卒于弘治巳酉十一月十¶
九日享年八十曾祖文禎祖子復父孟聲俱以仲兄貴前贈武¶
功伯曾祖妣某氏祖妣某氏妣丁氏俱贈夫人翁配高氏有内¶
助功子男二人曰世英娶王氏曰世傑先卒娶張氏女一人適¶
楊黼孫男五人曰美中曰美德府學生曰美輝曰美恩曰美質¶
女四人適湯傳柳介蔣煒其一未行曾孫男一人曰亨衢女六¶
人初翁預治葬穴於吳城西珍珠塢書來請記予未暇作及是¶
翁卒其子世英復以書來曰不幸先人至此奈今葬有日惟表¶
墓宜有文願述之以終先志予與徐有姻好知翁爲人之賢他¶
<pb:KR4e0131_SBCK_072-7b>¶
事雖不書可也獨得其一可書者方天全仕于朝以天順初功¶
至封伯爵貴顯巳極一時所與同功者率乗&KR0020;引㧞人雖厮役¶
&KR0029;以得官翁時侍其兄居京師何所不得顧閉門退縮&KR0060;以爲¶
憂而天全竟爲同功者所誣䧟巳而其人事敗而死則天全自¶
謫所賜歸矣彼冒功得官者皆從之被黜而翁則無事也葢兄¶
弟倘徉鄉里相聚而樂者數年識者竝賢智之此固翁之所爲¶
可表者而事狀之所不及者歟¶
　　　江西安仁縣知縣致仕謝君墓表¶
江西安仁縣致仕謝君卒以弘治元年正月四日巳而其配金¶
孺人亦卒則三月十九日也其孤麒等旣擇明年八月二十六¶
日合葬于長洲縣陳公鄕奉字圍之原使人北來奉狀求表其¶
墓葢以予與君交乆故爾君姓謝氏諱縉字朝用別號&KR0130;菴世¶
<pb:KR4e0131_SBCK_072-8a>¶
爲長洲人曾祖子華祖貴宗父思信思信娶同里茹氏生君君¶
少從里師學在諸生中頴異不群稍長出游江湖間或勸之曰¶
子尚可學也始悟而歸謁見郡守況公遂補郡學弟子貟治易¶
甚勤顧屢舉于鄕不偶始貢入胄監居數年授安仁知縣至則¶
先舉廢政數條而尤以興學校爲事士有文行者輙優禮之更¶
作彌高亭示人以向道之意先哲李俟菴邑人也取其遺稿板¶
刻以行一時文化流行諸生感慕多所成就君爲政尚忠厚不¶
以聲色立威然民亦不敢違令邑有宿逋召民諭之使輸不施¶
搒掠未幾相率擔&KR0018;而至　國賦遂完又嘗歲旱齋沐禱于神¶
祠翼日大雨沾足邑人以君積誠所感翕然形諸歌詠葢居官¶
凡四年民方愛之而&KR0241;仕歸矣君素孝友初之官奉其母行或¶
以母老沮之曰吾所爲欲得祿者正爲養親計耳今旣得之而¶
<pb:KR4e0131_SBCK_072-8b>¶
弃其親何以盡吾心哉卒奉以行所以養之者甚厚待選吏部¶
時適值歲侵䟽足食養民九事上于　朝多見施行而客居頗¶
乆舎館蕭然畧無愠色&KR0061;錦衣彬知其賢禮請爲塾師&KR0061;雖貴¶
傾一時未嘗藉其聲&KR0020;以取利也平生舉止端重歩趨不亂而¶
言詞清婉如恐傷人作書師歐陽率更楷正有法其運筆安閒¶
雖累千字不誤卒時年六十九金孺人爲同里諱得誠者之女¶
性婉娩以勤愼儉約治内卒年七十二子男三人曰麒曰麟曰¶
黻麟長洲學生黻早卒女四人計鏞王澳&KR0364;澤陳觀其壻也孫¶
男四人曰同仁曰同義曰同禮曰同智女三人惟古之長民者¶
不以法制爲急故曰平易近民民必親之又曰愷悌君子民之¶
父母是也如鄭子産所謂猛者&KR0060;恐其矯當時縱弛之&KR0102;故爲¶
是言不然猛豈平易愷悌之說乎予聞君之治民姁姁然視之¶
<pb:KR4e0131_SBCK_072-9a>¶
猶子甚得父母之道使乆任之其政必有可觀惜乎旣去不盡¶
所施至是不幸且没矣故因表墓之請乃著君爲政如此以爲¶
㬥戾者之愧云¶
　　隱士徐靜菴墓表¶
徐之先爲婺之桐山人後徙吳之洞庭山遂爲邑著姓自其先¶
好延郡中儒者爲塾師以教子弟惟其重文雅凡四方名士游¶
其門者不絕靜菴自爲童子得於薫染者旣多故其學識廣而¶
甚逺又洞庭在太湖上巖壑竒麗林木&KR0791;密爲天下極勝處靜¶
菴上下登臨殆無虛日平生得於娛玩者旣熟故其思致美而¶
甚清發而爲詩縟麗鮮新語皆可誦&KR0002;西蜀晏鐸海昌蘇平輩¶
一時所謂詩人也靜菴與之倡和偃然不相下歲乆積成卷帙¶
故劉文恭公實序之靜菴諱震字德重靜菴其自號也爲人不¶
<pb:KR4e0131_SBCK_072-9b>¶
獨以詩名其尊重不苟自守介然郡大夫歲行鄕飲禮雖屢請¶
不赴也與人交情&KR0105;周至然非其人輙謝絕之篤於教子不令¶
就生業以損其志常曰金帛之豐愈於學問之積耶家故有厚¶
産不喜自奉纍斥以周貧乏有鬻田者必過與之直或以屋售¶
後念其露居竟還之其直不復索葢其德之厚如此靜菴旣老¶
掃一室左圖右史日靜坐頥神不預世事如是者幾二十年以¶
弘治三年閏九月初三日卒享年七十九配郭氏繼顧氏子男¶
四人曰淮濚濂潮孫男十人曰輅鳯麟䡕鵾鸞隼餘未名女五¶
人曾孫男五人女三人以卒之明年葬于某處淮等旣求王諭¶
德濟之銘其墓復求予文表之葢往歲予嘗訪濟之於湖上登¶
高以望所謂洞庭者蒼翠深秀宛然在目且聞其中多隱君子¶
以吟詠自樂謂異日往游其地必將訪之如靜菴眞其人巳而¶
<pb:KR4e0131_SBCK_072-10a>¶
今何遽卒耶豈其年巳高固不可得而待耶&KR0002;其詩或傳至京¶
師嘗畧讀數篇未暇深究而徒想其風致於湖山之間以表其¶
隱操如此知靜菴者其亦以予言爲然乎¶
　　　明故奉議大夫順天府治中顧公墓表¶
順天府治中顧公以天順六年六月十三日卒于官後三十年¶
其配亢宜人卒其子大理寺右少&KR0056;佐居憂于家適其子伯謙¶
赴試禮部俾來告曰先宜人之葬旣得今學士長沙李公銘其¶
墓矣顧治中府君雖亦有銘之者然無文刻于墓上以表揚先¶
德佐之不孝也惟吾同年太常董公有狀幸念鄕曲之好卒書¶
之予曰唯唯顧之先爲吳著姓當國初以臨淮兵荒之餘詔¶
徙民實其地而吳産爲多故公之大父彦臯始自吳江徙居其¶
地故今爲臨淮人公諱震字啓元少游邑學治易有聲舉于鄉¶
<pb:KR4e0131_SBCK_072-10b>¶
纍詘竟以貢入冑監乆之授石屛知州石屏&KR0032;雲南民夷雜居¶
最號難治公治以簡靜又以恩信結之其下化服俄以艱去服¶
除改湖廣之安陸益以平恕皆樂親附境内患盗掩捕所&KR0023;不¶
即用法必諭遣之巳而無復犯者居數年學校以修刑獄以清¶
至倉廪實而凶荒有僃廵撫大臣以公政績上于朝請加旌¶
異遂&KR0041;進階幷贈其父時傑奉直大夫安陸州知州母駱氏宜¶
人秩滿將去民攀畱號泣作去思碑其得平民如此於是吏部¶
知公名特擢順天府治中食四品祿時屬縣永清隄決耎兒渡¶
役夫至數萬乆不能塞工部尚書趙公謂公可用奏委之公調¶
度有法不踰月而功成又官租累歲爲豪猾侵匿見役里胥不¶
勝追徴之苦公究其&KR0102;租足而民亦安葢公居官臨事不避難¶
而尤以忠誠待人故所至皆有政績可頌故王忠肅公方在吏¶
<pb:KR4e0131_SBCK_072-11a>¶
部將超用公而公未老巳欲引去未幾遂以疾卒矣享年五十¶
七公和易寛厚與物無競而自持不苟凡歷官二十餘年囊無¶
遺貲卒之日僅足棺歛而巳初娶殷氏早卒繼即亢氏竝封宜¶
人方公之官雲南時亢宜人以舅姑老而路逺不能就養請畱¶
侍于家旦暮孝敬僃至俾公得盡心官事公性好施所得祿俸¶
屢用以賙宗族宜人畧無難色及其子佐嘗自刑剖郎中出知¶
河間就養于官僚佐諸妾皆來爲壽宜人正色斥之曰汝爲少¶
婦安得至吾家耶皆愧服而去其卒年八十六子男一即佐孫¶
男四伯謙鄉貢進士次伯諧次詣次識女一曾孫女一惟古之¶
爲善者恩德及于一鄉一里其家必興其子孫必盛葢報施之¶
道當然耳至于循吏所以興且盛者尤甚葢其恩德之所及者¶
尤廣不止于鄉里故耳予於治中公不之識獨觀大理君以淸¶
<pb:KR4e0131_SBCK_072-11b>¶
才雅操起爲法官而伯謙益好學有文行將取甲科而起前人¶
恩德不於此而驗乎故書以刻之¶
　　　眀故江西廣信府儒學訓導贈奉直大夫南京兵部車¶
　　駕淸吏司貟外郎孫公墓表¶
公諱瓛字汝瓚號抑齋姓孫氏其先&KR0142;人也元季曾大父伯瑛¶
官江浙錄事司兵亂不歸遂家華亭大父仲恭父士逹俱不仕¶
公早孤事母沈氏盡孝稍長入郡學時蕭山魏文靖公分教于¶
松愛公勤苦親以書授宣德乙卯舉于鄉明年試禮部中副榜¶
例授教職以母老&KR0099;然不辭遂授廣信訓導而奉其母以行時¶
學政乆廢公至嚴條約勤訓誨士&KR0011;大興當鄕飲酒有貢士坐¶
不以序斥之使下其人衘之後爲考功郎適公秩滿赴部必欲¶
修怨而公以丁母憂免服除不出人勸之曰向吾所以仕者爲¶
<pb:KR4e0131_SBCK_072-12a>¶
養母計今復何爲乃閉戶教其二子蕃衍鄕人有盡禮延爲塾¶
師者輙亦往赴葢專以授徒爲事者二十年及衍擢進士第守¶
深州公就養于官數以善政戒飭嘗大書其室曰勤以補拙儉¶
以養廉愼以免過惠以得民人以爲得居官之要衍用其教竟¶
稱賢守成化巳酉九月二十日公以疾卒享年七十九衍奉柩¶
歸葬于鄕之蟠龍原合其母任氏兆公爲人坦夷簡亮不立城¶
府於利尤無所好平生作書有法晚喜爲詩有可笑集藏于家¶
任氏出儒宦家爲褔建參政勉之女母曰姚宜人性貞靜且孝¶
事姑不違其志相夫治家能居貧守約子女婚嫁皆不失時尤¶
通書史數援引以教其子亦善作書卒以成化辛卯十月某日¶
享年六十九子男二人即蕃衍女二人適張朋焦簡孫男四人¶
雍睦承德承恩女三衍後以治行著召爲南京兵部貟外郎¶
<pb:KR4e0131_SBCK_072-12b>¶
三年以考績來告予曰先父母之葬衍忍哀自志其墓矣而墓¶
上之文未刻乞書之言巳其容甚戚及出其志文以示其詞尤¶
悲予不忍讀也予謝曰子免喪乆矣能不&KR0111;乎哀如此其將何¶
以慰之於是衍考最&KR0041;恩贈其父奉直大夫南京兵部車駕¶
淸吏司署郎中事貟外郎母爲宜人乃畧述其事行而特書其¶
恩典報之曰此可以刻于墓矣子之哀亦可以少釋矣¶
　　　明故蘭州同知封儒林郎翰林院修撰錢君墓表¶
君諱和字用之姓錢氏元季高祖德以兵亂自桐鄉徙華亭因¶
家焉曾祖實尚義任俠祖復喜讀書而於中庸尤精人稱錢中¶
庸父昌娶同縣范氏生君少入郡學爲諸生所推許作文務雄¶
麗視進士第&KR0002;不足取成化戊子登鄕舉屢試春闈不偶其後¶
子福亦預試歎曰吾尚與兒子輩爭得失於塲屋間耶即赴吏¶
<pb:KR4e0131_SBCK_072-13a>¶
部乞一官始得蘭州同知蘭&KR0032;雲南在萬里外人爲君不堪慨¶
然就行居三年子福春闈廷試皆第一君聞之復歎曰兒子輩¶
得祿可以養我矣尚復奔馳絕徼以從仕耶即乞一公幹入京¶
師復赴吏部乞致仕竟歸時年五十二耳葢又三年受敇封¶
如子官而卒君初貧弱喪其父能極力營葬事母尤孝性剛直¶
少容出見里人爲不義事輙忿形于色及聞母召急趍命其容¶
怡然也方去蘭州人謂夷方當不必拘文法以治有羅知州者¶
與麗江木守以世官結㛰上下相&KR0029;肆爲貪虐君繩之急羅不¶
堪乃㗖以利君正色曰　天子務綏逺人正念汝俗恬殺人¶
命我參佐州事以鈐制汝顧從汝欲耶羅知計不行欲挾木傷¶
之君以詩投木木感動曰文士也不可君嘗催課自正供外不¶
多取一毫群夷德之浸聞于藩臬於是方參政憲林副使俊爭¶
<pb:KR4e0131_SBCK_072-13b>¶
委以他州事及攝縣賦足獄平事率以治鄉人曹僉事時中慮¶
君卒爲州長所䧟令署黒鹽井提舉司以避逺之曰此亦以利¶
㗖耶君至諭父老曰&KR0102;可除者幸毋我隱苟以賄及吾門者必¶
罪先是井以潦乏鹽自君蒞事歲課益盈君之居官葢如此第¶
不及乆任人多情之自君&KR0241;仕與鄉里諸老月一會飲必至醉¶
乃巳醉輙歌呼以樂或䂓其放者笑曰是非&KR0002;所知他日醉如¶
故葢君以群聚或及里閈官府短長故一託之酒以自全云其¶
處世又如此君娶陸氏封孺人子男二長即福翰林院修撰次¶
祚鄕貢進士女二人長適徐翶次適太學生胡亨孫男一元女¶
一予與君有斯文之契乆矣福於是以表墓之文來屬葢君居¶
官有治績然在逺州知之者少及其居鄉曠逹混于流俗其意¶
之所在人亦知之者乎至其平日能教其子取高科列淸貫以¶
<pb:KR4e0131_SBCK_072-14a>¶
文學知名于世所以出於君之教者其事甚顯人則無不知者¶
夫惟知之故其事可畧其所不知者則不可不詳也&KR0002;其生卒¶
歲月與夫葬地見於李學士賔之誌者益畧不著¶
匏翁家藏集卷第七十二¶
<pb:KR4e0131_SBCK_072-14b>¶
