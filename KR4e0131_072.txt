# -*- mode: mandoku-view -*-
#+TITLE: 家藏集
#+DATE: 2015-09-23 10:28:19
#+PROPERTY: JUAN 72


七十二¶
　　　　　　　　　　　　　明　呉寛　撰
　　墓表一十首¶
　　　杜東原先生墓表¶
先生諱瓊字用嘉姓杜氏蘇之呉縣人以成化十年十
月二十¶六日卒葬既十年其里諸生呉寛始克表其墓
曰先生今世之¶隠君子也學不在於為文而已行修家
<pb:KR4e0131_WYG_072-1b>
庭而倫理藹然以厚教¶不止於授徒而已化及鄉閭而
風㫖超然以髙色清而夷凡賢¶愚不齊之人皆可與語
然為塾師以其僕一言之慢即日歸家¶而不可留其守
道也甚介行和而易凡巉絶難繼之事有所不¶為然母
病醫藥弗愈則刲股作糜以進其為孝也甚烈姊老而¶
敬事之不衰有類於燎鬚師没而哀慕之無替必為之
制服孩¶提不茍取故囊無不義之物白首猶慎交故坐
有必端之友至<md:KR4e0131_SBCK_072-1b>¶於地侵於鄰而不爭金盗於僕而不問
<pb:KR4e0131_WYG_072-2a>
又其事之瑣瑣者盖當¶宣徳正統間天下承平求賢詔
下士之有一行一藝者皆得¶薦于守令先生顧以母老
力辭守令問知其所欲也卒用旌其¶母之節而不敢強
其仕遂以隠終身所謂隠不違親貞不絶俗¶者先生其
近之故東海徐太史以中行之士與之者以此則先¶生
不謂之君子哉惟昔東漢之世仕者固不暇論矣若危
言激¶論以貶人刺世者每不得全其身至深藏逺引而
食力養親者¶亦足以遂其志故郭泰雖賢於范滂不免
<pb:KR4e0131_WYG_072-2b>
近於俠周爕若亞於¶黄憲終不失於髙後之論先生者
其必有以識之矣先生得宋¶朱長文樂圃而家其旁自
號東原呉人因稱東原先生卒年七¶十有九三子能世
其儒業其登鄉貢者曰啓寛辱先生愛慨先¶生之没而
不可作也用表其墓且以慰呉人之思云爾<md:KR4e0131_SBCK_072-2a>¶　　　太醫院御醫劉公墓表¶
公諱毓字徳美姓劉氏其先金陵人也髙祖季徳遷于
蘇州始¶為長洲人季徳生翰卿翰卿生公威公威生𢎞
<pb:KR4e0131_WYG_072-3a>
逺𢎞逺生公公¶生甫一月而孤母徐氏抱公鞠于外家
以長初從徐姓徐故居¶藥為業凡本草所載公少已習
知迨長母擇業以授獨謂醫可¶敎也遣之從學盛御醫
啟東盛之醫出王仲光韓復陽而二家¶又本朱丹溪其
醫所從來既正公學之更勤嵗乆涵蓄精贍出¶以治疾
率中其法慎攻擊以培養本原為主有言其奏功若緩¶
者不為改曰吾之得於師者如此然人竟獲生至不可
生者他¶醫見其勢未劇方投藥而公已憂形于色曰此
<pb:KR4e0131_WYG_072-3b>
則吾所不能治¶者也已而果然公性和平謙厚未嘗以
危言恐人而規利亦未¶嘗以竒見自負而邀名故人皆
服其徳以為不可及公自少恬<md:KR4e0131_SBCK_072-2b>¶淡不慕仕進一日朝廷
下呉中悉起諸名醫公當行適嵗且¶暮有司趣上道不
得已衝冒風雪至京衆不任勞苦咸嗟歎時¶公年已髙
亦不戚戚也既入太醫院為醫士尋選入御藥房時¶稱
得人憲宗純皇帝方在位俄命諸醫用藥公蔽于人不¶
得薦用薦用者藥不効始以公名上乃得召見已而聖
<pb:KR4e0131_WYG_072-4a>
躬¶獲安自是上因識其狀貌將官之竟為人蔽不果後
其人¶以罪去始授御醫三年考最賜敇進階又六年公
自顧年益髙¶曰布衣終身吾志也今既得官且老矣可
以止足矣況後輩林¶立尚可與之爭進耶遂上疏乞休
致同列知其志不欲仕故尼¶之疏再上堅臥不起卒得
㫖而歸他日上復思之顧左右¶問故白鬚老人安在耶
其得乎上者如此又二年以疾卒¶實𢎞治戊申六月二
日也享年七十有二公氣貌清雅語音琅<md:KR4e0131_SBCK_072-3a>¶然治家儉而
<pb:KR4e0131_WYG_072-4b>
中度論事正而近情接人和而莊詳而無偽平生¶事母
甚孝以母少則守志教之成立作堂奉之表曰慈節至
以¶名其子以示不忘好讀書謂惟此為有益也因以益
齋自號士¶大夫重其為人皆以益齋先生稱之嘗買田
里中築室曰景陶¶杖履往來情興感發往往託之賦詠
云配蘇氏子男三人曰慈¶能傳其業後一月卒曰節府
學生曰奉先卒女二人長適張翼¶次尚幼孫男四人曰
祖徵曰某曰某曰某女二人曽孫男一人¶初公以先世
<pb:KR4e0131_WYG_072-5a>
葬呉縣鴈蕩村頗隘取客土築之令僅容其棺曰¶吾忍
去此而他葬乎至是節以卒之年某月某日葬公既有
志¶其墓者乃復請予表之予與公有斯文之好公之歸
呉每懷思¶之而賢智其人不已盖自今上改元大舉黜
陟之典凡以¶醫仕者多見裁抑人始羡公乞身之早莫
不髙之夫好進之徒<md:KR4e0131_SBCK_072-3b>¶無所不至然其後鮮有不敗者惟
公初以守已之堅故進之則¶遲及既進矣其中實有不
樂者此其終見事之明而退之亦速¶也老子曰知足不
<pb:KR4e0131_WYG_072-5b>
辱知止不殆公既有焉則以公為醫師者豈¶非知之淺
者乎夫出處大節世多未善吾是以取而表之¶
　　　南京太醫院判周君墓表¶
𢎞治二年二月辛亥原已院判卒于南京後二十日訃
至士大¶夫凡識原已者咨嗟之聲相屬至有垂涕者其
不識者問知原¶已為人亦曰是宜悼惜者之多也當其
病甚亟欲歸呉中一見¶父母竟不及行而卒於是其友
李貞伯為治殮具後五日子壻¶陳鍵扶柩至家又七月
<pb:KR4e0131_WYG_072-6a>
將葬于呉縣沙涇村以宜有文表其墓¶也陳玉汝則請
於予嗚呼予與原已有交親之好非淺其文豈¶待請耶
第有不忍為者然度原已望我者在此乃卒書之原已<md:KR4e0131_SBCK_072-4a>¶初名經更名京後又更名庚號菊田㓜即頴異從塾師
學書落¶筆有法而詩則得于舅氏閭丘賔用之教為多
迨長益好學每¶夜五鼓輙起誦習居諸生中如無能人
及見其述作知其所蓄¶充然也家本業醫不欲以醫名
然醫亦無所不通又閭巷之士¶争為舉子業多取科第
<pb:KR4e0131_WYG_072-6b>
顧獨向古學殊無羡慕意盖將隠居養¶親以終其身知
其才者則謂原已當自見於世無可泯焉一日¶太醫院
奏下呉中徵醫士數輩中有原已名非所望也時太守¶
丘公方請修郡志原已始乞入學就弟子列冀免不可
得被迫¶遣上京人知其為儒醫也尤敬重之未㡬選入
禁中典御藥及¶數以醫驗始獲授御醫居數年以父母
益老無兄弟侍養悲思¶無已適南京缺掌院事者衆推
之乃擢院判以往至則公署乆¶壞醫徒散逸空廨數間
<pb:KR4e0131_WYG_072-7a>
而已原已慨然欲復舊規修葺一新藥<md:KR4e0131_SBCK_072-4b>¶餌畢具初其下
習為縱弛多怨言既乆見其無私始皆歎服無¶敢弗執
役者原已為人慎宻清雅狀貌癯然視之如懦夫中實¶
剛介不隨其擢居南京官亦美矣一旦意有不樂即欲
引去人¶力勸之而止平生動作不茍雖簡札細事未嘗
草率性喜為詩¶與知己者酒間賦詠終夕不倦其摘抉
古事敘述人情平實深¶秀語多絶俗每為詞林諸公稱
賞其自處歉然不以為能也然¶與之交者則慕其賢非
<pb:KR4e0131_WYG_072-7b>
但以詩況醫乎哉其醫既為餘事至視¶人疾用藥必謹
不取竒效故獲生者甚多亦不自以為能周之¶先鄢陵
人也從宋南遷有為鈐轄使守嘉定者子孫遂為呉人¶
自宋歴元代為醫官髙祖曰繼周國初光澤縣學訓導
曽祖¶輔治春秋能詩不仕祖鼎尤深於醫父南承其業
而名益著以¶原已貴封院判母閭丘氏封安人原已初
娶陳某女再娶太常<md:KR4e0131_SBCK_072-5a>¶寺丞顧本女贈封竝安人一女陳
出壻即陳鍵其卒也年甫四¶十七嗚呼世未有不死者
<pb:KR4e0131_WYG_072-8a>
死而可悲有如原已者乎盖非特以¶不夀以無子乏嗣
續耳雖然古之賢者或天亦或無子若其父¶母皆老而
衰相視㷀㷀則生者既無所託然後知死者之可悲¶也
其可慰者死而無所望於人而致人爭惜之其名彰彰
于世¶身没而若存家㫁而若續他人何以及此盖繫乎
天者無如之¶何亦惟求其得乎人者而已百世之下有
知原已葬于是者尚¶相與護其墓也哉¶
　　　素菴錢府君墓表
<pb:KR4e0131_WYG_072-8b>
浙西有錢氏莫盛於海虞盖多出呉越國王之裔然其
間以詩¶書孝義藹然聞望乆而不衰者則莫盛於昆湖
之族也在宋既¶多顯人至元有曰希祖仕為玉山縣學
教諭生諱甦者為人學<md:KR4e0131_SBCK_072-5b>¶博氣豪當國初以布衣上疏論
星變髙皇帝嘉之因命¶撰祭元㓜主文稱㫖欲留用竟
辭歸以全其身人稱謙齋先生¶其仲子中得娶趙氏宋
宗室後是為府君考妣也府君諱完字¶汝周别號素菴
少孤能守先業與弟公達恊力治家家益拓以¶大事母
<pb:KR4e0131_WYG_072-9a>
視其意所在即承順無違其外祖母既老而舅氏時中¶
更喪明母竊憂之遂迎養于家以終天年而時中有子
復為買¶田築室居之每念世父迪少即代父死于法而
無後以傳曰凡¶吾子孫所以有今日者以大父之幸存
也特買田百畝俾後人¶祀之勿忘其器局深濬果毅多
籌畧郡縣推長田賦事既克舉¶民不告勞以地瀕湖數
遭水患嘗募民築堤捍之數年皆成腴¶田坐享其利故
自守令而下有事輙謀之府君而名譽益起里¶有爭訟
<pb:KR4e0131_WYG_072-9b>
者往往就質固有越竟而至者矣好為義事故都憲思<md:KR4e0131_SBCK_072-6a>¶菴呉先生小學集解成謂是書有補於世甚大亟命工
刻之蘇¶守金華朱公方創社學郡中嵗出米三十斛以
助子弟之費其¶餘鄰里親戚之家貧窶患難所以周給
之者尤多盖又嘗輸財¶助邊得賜仕者冠服以榮其身
云府君娶王氏子男五人曰昌¶封監察御史曰曄浙江都
司經厯曰昉曰昇曰昆鄉貢進士女¶四人適王震秦樌
張汝嘉夏偉孫男十一人曰承徳監察御史¶曰承芳曰
<pb:KR4e0131_WYG_072-10a>
承恩曰承美曰承源曰承惠曰承憲曰承意曰承緒¶
曰承智曰承顔曽孫男二人曰稑曰秬府君卒以景泰
庚午十¶月二十三日享年五十有九以明年三月三日
葬于虞山先塋¶時既有銘其墓者矣後三十六年為成
化丙午御史君奉父命¶請予表于墓上嗟夫十室之邑
必有忠信而況海虞繁雄之地¶乎如府君之為人行義
足以庇乎里閭而無不懷才諝足以動<md:KR4e0131_SBCK_072-6b>¶乎郡縣而無不
信雖謂一鄉之善士可也盖其先世孝義之澤¶如此獨
<pb:KR4e0131_WYG_072-10b>
惜其終於田間不少見用於世而後人科第仕宦方顯¶
於時卓然為昆湖之族非府君有以遺之乎吾是以表
之¶
　　　耕隠翁墓表¶
翁姓徐氏其先長洲人也國初徙實南京永樂問從駕
再¶徙乆而還鄉故今又為呉縣人翁初諱某更諱有賢
字元僅少¶值父母俱喪與其伯兄松菴府君其仲天全
先生相友愛以天¶全起甲科為儒臣曰吾可不求仕也
<pb:KR4e0131_WYG_072-11a>
遂以家業自任方還鄉盡¶力築室以居既完而隘悉譲
其兄乃即其後隙地别築焉當是¶時翁衣食尚未足始
往來湖湘間服賈乆之不復出則買田課¶耕日與農夫
同其勞苦不恤也因自稱耕隠翁及所蓄既厚然¶未嘗
侈用以改其初而時出所有以周給人後更應詔輸粟<md:KR4e0131_SBCK_072-7a>¶助邊得授承事郎以榮終身翁貌清癯雙目炯然性多
能尤善¶鑒古器物與人處和易可親晚節益脱畧世事
頗好散誕居田¶野間或經月不冠賔客至輙陳尊爼歌
<pb:KR4e0131_WYG_072-11b>
古調以樂之翛然物外¶人也其生永樂庚寅二月二十
七日卒于𢎞治已酉十一月十¶九日享年八十曽祖文
禎祖子復父孟聲俱以仲兄貴前贈武¶功伯曽祖妣某
氏祖妣某氏妣&KR1525;氏俱贈夫人翁配髙氏有内¶助功子
男二人曰世英娶王氏曰世傑先卒娶張氏女一人適¶
楊黼孫男五人曰美中曰美徳府學生曰美輝曰美恩
曰美質¶女四人適湯傳栁介蔣煒其一未行曽孫男一
人曰亨衢女六¶人初翁預治葬穴於呉城西珍珠塢書
<pb:KR4e0131_WYG_072-12a>
來請記予未暇作及是¶翁卒其子世英復以書來曰不
幸先人至此奈今葬有日惟表¶墓宜有文願述之以終
先志予與徐有姻好知翁為人之賢他<md:KR4e0131_SBCK_072-7b>¶事雖不書可也
獨得其一可書者方天全仕于朝以天順初功¶至封伯
爵貴顯已極一時所與同功者率乘勢引㧞人雖厮役¶
倚以得官翁時侍其兄居京師何所不得顧閉門退縮
竊以為¶憂而天全竟為同功者所誣䧟已而其人事敗
而死則天全自¶謫所賜歸矣彼冒功得官者皆從之被
<pb:KR4e0131_WYG_072-12b>
黜而翁則無事也盖兄¶弟徜徉鄉里相聚而樂者數年
識者竝賢智之此固翁之所為¶可表者而事狀之所不
及者歟¶
　　　江西安仁縣知縣致仕謝君墓表¶
江西安仁縣致仕謝君卒以𢎞治元年正月四日已而
其配金¶孺人亦卒則三月十九日也其孤麒等既擇明
年八月二十六¶日合葬于長洲縣陳公鄉奉字圍之原
使人北來奉狀求表其¶墓盖以予與君交乆故爾君姓
<pb:KR4e0131_WYG_072-13a>
謝氏諱縉字朝用别號履菴世<md:KR4e0131_SBCK_072-8a>¶為長洲人曽祖子華祖
貴宗父思信思信娶同里茹氏生君君¶少從里師學在
諸生中頴異不羣稍長出㳺江湖間或勸之曰¶子尚可
學也始悟而歸謁見郡守況公遂補郡學弟子貟治易¶
甚勤顧屢舉于鄉不偶始貢入胄監居數年授安仁知
縣至則¶先舉廢政數條而尤以興學校為事士有文行
者輒優禮之更¶作彌髙亭示人以向道之意先哲李俟
菴邑人也取其遺稿板¶刻以行一時文化流行諸生感
<pb:KR4e0131_WYG_072-13b>
慕多所成就君為政尚忠厚不¶以聲色立威然民亦不
敢違令邑有宿逋召民諭之使輸不施¶搒掠未㡬相率
擔負而至國賦遂完又嘗嵗旱齋沐禱于神¶祠翼日大
雨沾足邑人以君積誠所感翕然形諸歌詠盖居官¶凡
四年民方愛之而致仕歸矣君素孝友初之官奉其母
行或¶以母老沮之曰吾所為欲得禄者正為養親計耳
今既得之而<md:KR4e0131_SBCK_072-8b>¶棄其親何以盡吾心哉卒奉以行所以養
之者甚厚待選吏部¶時適值嵗侵疏足食養民九事上
<pb:KR4e0131_WYG_072-14a>
于朝多見施行而客居頗¶乆舍館蕭然畧無慍色袁錦
衣彬知其賢禮請為塾師袁雖貴¶傾一時未嘗藉其聲
勢以取利也平生舉止端正步趨不亂而¶言詞清婉如
恐傷人作書師歐陽率更楷正有法其運筆安閒¶雖累
千字不誤卒時年六十九金孺人為同里諱得誠者之
女¶性婉娩以勤慎儉約治内卒年七十二子男三人曰
麒曰麟曰¶黻麟長洲學生黻早卒女四人計鏞王澳滕
澤陳觀其壻也孫¶男四人曰同仁曰同義曰同禮曰同
<pb:KR4e0131_WYG_072-14b>
智女三人惟古之長民者¶不以法制為急故曰平易近
民民必親之又曰愷悌君子民之¶父母是也如鄭子産
所謂猛者竊恐其矯當時縱弛之弊故為¶是言不然猛
豈平易愷悌之説乎予聞君之治民姁姁然視之<md:KR4e0131_SBCK_072-9a>¶猶子
甚得父母之道使乆任之其政必有可觀惜乎既去不
盡¶所施至是不幸且没矣故因表墓之情乃著君為政
如此以為¶暴戻者之愧云¶
　　　隠士徐静菴墓表
<pb:KR4e0131_WYG_072-15a>
徐之先為婺之桐山人後徙呉之洞庭山遂為邑著姓
自其先¶好延郡中儒者為塾師以教子弟惟其重文雅
凡四方名士游¶其門者不絶静菴自為童子得於薫染
者既多故其學識廣而¶甚逺又洞庭在太湖上巖壑奇
麗林木茂宻為天下極勝處静¶菴上下登臨殆無虚日
平生得於娯玩者既熟故其思致美而¶甚清發而為詩
縟麗鮮新語皆可誦若西蜀晏鐸海昌蘇平輩¶一時所謂
詩人也静菴與之倡和偃然不相下嵗乆積成巻帙¶故
<pb:KR4e0131_WYG_072-15b>
劉文恭公實序之静菴諱震字徳重静菴其自號也為
人不<md:KR4e0131_SBCK_072-9b>¶獨以詩名其尊重不茍自守介然郡大夫嵗行鄉
飲禮雖屢請¶不赴也與人交情誼周至然非其人輙謝
絶之篤於教子不令¶就生業以損其志常曰金帛之豐
愈於學問之積耶家故有厚¶産不喜自奉纍斥以周貧
乏有鬻田者必過與之直或以屋售¶後念其露居竟還
之其直不復索盖其徳之厚如此静菴既老¶掃一室左
圗右史日静坐頥神不預世事如是者㡬二十年以¶𢎞
<pb:KR4e0131_WYG_072-16a>
治三年閏九月初三日卒享年七十九配郭氏繼顧氏
子男¶四人曰淮濚濂潮孫男十人曰輅鳳麟䡕鵾鸞隼
餘未名女五¶人曽孫男五人女三人以卒之明年葬于
某處淮等既求王諭¶徳濟之銘其墓復求予文表之盖
往嵗予嘗訪濟之於湖上登¶髙以望所謂洞庭者蒼翠
深秀宛然在目且聞其中多隠君子¶以吟詠自樂謂異
日往㳺其地必將訪之如静菴真其人已而<md:KR4e0131_SBCK_072-10a>¶今何遽卒
耶豈其年已髙固不可得而待耶若其詩或傳至京¶師
<pb:KR4e0131_WYG_072-16b>
嘗畧讀數篇未暇深究而徒想其風致於湖山之間以
表其¶隠操如此知静菴者其亦以予言為然乎¶
　　　明故奉議大夫順天府治中顧公墓表¶
順天府治中顧公以天順六年六月十三日卒于官後
三十年¶其配亢宜人卒其子大理寺右少卿佐居憂于
家適其子伯謙¶赴禮部試俾來告曰先宜人之葬既得今
學士長沙李公銘其¶墓矣顧治中府君雖亦有銘之者
然無文刻于墓上以表揚先¶徳佐之不孝也惟吾同年
<pb:KR4e0131_WYG_072-17a>
太常董公有狀幸念鄉曲之好卒書¶之予曰唯唯顧之
先為呉著姓當國初以臨淮兵荒之餘詔¶徙民實其地
而呉産為多故公之大父彦臯始自呉江徙居其¶地故
今為臨淮人公諱震字啟元少㳺邑學治易有聲舉于
鄉<md:KR4e0131_SBCK_072-10b>¶纍詘竟以貢入胄監久之授石屏知州石屏𨽻雲南
民夷雜居¶最號難治公治以簡静又以恩信結之其下
化服俄以艱去服¶除改湖廣之安陸益以平恕皆樂親
附境内患盗掩捕所獲不¶即用法必諭遣之已而無復
<pb:KR4e0131_WYG_072-17b>
犯者居數年學校以修刑獄以清¶至倉廪實而凶荒有
備巡撫大臣以公政績上于朝請加旌¶異遂蒙進階并
贈其父時傑奉直大夫安陸州知州母駱氏宜¶人秩滿
將去民攀畱號泣作去思碑其得乎民如此於是吏部¶
知公名特擢順天府治中食四品禄時屬縣永清隄決
耍兒渡¶役夫至數萬乆不能塞工部尚書趙公謂公可
用奏委之公調¶度有法不踰月而功成又官租累嵗為
豪猾侵匿見役里胥不¶勝追徵之苦公究其弊租足而
<pb:KR4e0131_WYG_072-18a>
民亦安葢公居官臨事不避難¶而尤以忠誠待人故所
至皆有政績可頌故王忠肅公方在吏<md:KR4e0131_SBCK_072-11a>¶部將超用公而
公未老已欲引去未㡬遂以疾卒矣享年五十¶七公和
易寛厚與物無競而自持不茍凡歴官二十餘年嚢無¶
遺貲卒之日僅足棺歛而已初娶殷氏早卒繼即亢氏
竝封宜¶人方公之官雲南時亢宜人以舅姑老而路逺
不能就養請畱¶侍于家旦暮孝敬備至俾公得盡心官
事公性好施所得禄俸¶屢用以賙宗族宜人畧無難色
<pb:KR4e0131_WYG_072-18b>
及其子佐嘗自刑部郎中出知¶河間就養于官僚佐諸
妾皆來為夀宜人正色斥之曰汝為少¶婦安得至吾家
耶皆愧服而去其卒年八十六子男一即佐孫¶男四伯
謙鄉貢進士次伯諧次詣次識女一曽孫女一惟古之¶
為善者恩徳及于一鄉一里其家必興其子孫必盛盖
報施之¶道當然耳至于循吏所以興且盛者尤甚盖其
恩徳之所及者¶尤廣不止于鄉里故耳予於治中公
不之識獨觀大理君以清<md:KR4e0131_SBCK_072-11b>¶才雅操起為法官而伯謙益
<pb:KR4e0131_WYG_072-19a>
好學有文行將取甲科而起前人¶恩徳不於此而驗乎
故書以刻之¶
　　　明故江西廣信府儒學訓導贈奉直大夫南京
　　　　兵部車¶駕清吏司貟外郎孫公墓表¶
公諱瓛字汝瓚號抑齋姓孫氏其先杞人也元季曽大
父伯瑛¶官江浙録事司兵亂不歸遂家華亭大父仲恭
父士達俱不仕¶公早孤事母沈氏盡孝稍長入郡學時
蕭山魏文靖公分教于¶松愛公勤苦親以書授宣徳乙
<pb:KR4e0131_WYG_072-19b>
卯舉于鄉明年試禮部中副榜¶例授教職以母老慨然
不辭遂授廣信訓導而奉其母以行時¶學政乆廢公至
嚴條約勤訓誨士類大興當鄉飲酒有貢士坐¶不以序
斥之使下其人衘之後為考功郎適公秩滿赴部必欲¶
修怨而公以丁母憂免服除不出人勸之曰向吾所以
仕者為<md:KR4e0131_SBCK_072-12a>¶養母計今復何為乃閉户教其二子蕃衍鄉人
有盡禮延為塾¶師者輙亦往赴盖專以授徒為事者二
十年及衍擢進士第守¶深州公就養于官數以善政戒
<pb:KR4e0131_WYG_072-20a>
飭嘗大書其室曰勤以補拙儉¶以養㢘慎以免過惠以
得民人以為得居官之要衍用其教竟¶稱賢守成化已
酉九月二十日公以疾卒享年七十九衍奉柩¶歸葬于
鄉之蟠龍原合其母任氏兆公為人坦夷簡亮不立城¶
府於利尤無所好平生作書有法晚喜為詩有可笑集
藏于家¶任氏出儒宦家為福建參政勉之女母曰姚宜
人性貞静且孝¶事姑不違其志相夫治家能居貧守約
子女婚嫁皆不失時尤¶通書史數援引以教其子亦善
<pb:KR4e0131_WYG_072-20b>
作書卒以成化辛卯十月某日¶享年六十九子男二人
即蕃衍女二人適張朋焦簡孫男四人¶雍睦承徳承恩
女三衍後以治行著召為南京兵部貟外郎<md:KR4e0131_SBCK_072-12b>¶三年以考
績來告予曰先父母之葬衍忍哀自志其墓矣而墓¶上
之文未刻乞書之言已其容甚戚及出其志文以示其
詞尤¶悲予不忍讀也予謝曰子免喪乆矣能不忘乎哀
如此其將何¶以慰之於是衍考最蒙恩贈其父奉直大
夫南京兵部車駕¶清吏司署郎中事貟外郎母為宜人
<pb:KR4e0131_WYG_072-21a>
乃畧述其事行而特書其¶恩典報之曰此可以刻于墓
矣子之哀亦可以少釋矣¶
　　　明故蘭州同知封儒林郎翰林院修撰錢君墓
　　　　表¶
君諱和字用之姓錢氏元季髙祖徳以兵亂自桐鄉徙
華亭因¶家焉曽祖實尚義任俠祖復喜讀書而於中庸
尤精人稱錢中¶庸父昌娶同縣范氏生君少入郡學為
諸生所推許作文務雄¶麗視進士第若不足取成化戊
<pb:KR4e0131_WYG_072-21b>
子登鄉舉屢試春闈不偶其後¶子福亦預試歎曰吾尚
與兒子輩爭得失於塲屋間耶即赴吏<md:KR4e0131_SBCK_072-13a>¶部乞一官始得蘭州
同知蘭𨽻雲南在萬里外人為君不堪慨¶然就行居三年子
福春闈廷試皆第一君聞之復歎曰兒子輩¶得禄可以
養我矣尚復奔馳絶徼以從仕耶即乞一公幹入京¶師
復赴吏部乞致仕竟歸時年五十二耳盖又三年受敕
封¶如子官而卒君初貧弱喪其父能極力營葬事母尤
孝性剛直¶少容出見里人為不義事輙忿形于色及聞
<pb:KR4e0131_WYG_072-22a>
母召急趍命其容¶怡然也方去蘭州人謂夷方當不必
拘文法以治有羅知州者¶與麗江木守以世官結㛰上
下相倚肆為貪虐君繩之急羅不¶堪乃啗以利君正色
曰天子務綏逺人正念汝俗恬殺人¶命我參佐州事以
鈐制汝顧從汝欲耶羅知計不行欲挾木傷¶之君以詩
投木木感動曰文士也不可君嘗催課自正供外不¶多
取一毫羣夷徳之浸聞于藩臬於是方參政憲林副使
俊爭<md:KR4e0131_SBCK_072-13b>¶委以他州事及攝縣賦足獄平事率以治鄉人曹
<pb:KR4e0131_WYG_072-22b>
僉事時中慮¶君卒為州長所䧟令署黒鹽井提舉司以
避逺之曰此亦以利¶㗖耶君至諭父老曰弊可除者幸
毋我隠茍以賄及吾門者必¶罪先是井以潦乏鹽自君
莅事嵗課益盈君之居官盖如此第¶不及乆任人多惜
之自君致仕與鄉里諸老月一㑹飲必至醉¶乃已醉輙
歌呼以樂或規其放者笑曰事非若所知他日醉如¶故盖
君以羣聚或及里閈官府短長故一託之酒以自全云
其¶處世又如此君娶陸氏封孺人子男二長即福翰林
<pb:KR4e0131_WYG_072-23a>
院修撰次¶祚鄉貢進士女二人長適徐翺次適太學生
胡亨孫男一元女¶一予與君有斯文之契乆矣福於是
以表墓之文來屬盖君居¶官有治績然在逺州知之者
少及其居鄉曠達混于流俗其意¶之所在人亦知之者
乎至其平日能教其子取髙科列清貫以<md:KR4e0131_SBCK_072-14a>¶文學知名于
世所以出於君之教者其事甚顯人則無不知者¶夫惟
知之故其事可畧其所不知者則不可不詳也若其生
卒¶嵗月與夫葬地見於李學士賔之誌者盖畧不著
<pb:KR4e0131_WYG_072-23b>
　
　
　
　
　
　
　
　家藏集巻七十二<md:KR4e0131_SBCK_072-14b>¶<md:KR4e0131_SBCK_073-1a>¶
<pb:KR4e0131_WYG_073-1a>
欽定四庫全書
　家藏集巻七十三¶
　　　　　　　　　　　　　明　呉寛　撰
　　
