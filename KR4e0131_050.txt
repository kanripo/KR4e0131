# -*- mode: mandoku-view; -*-
#+TITLE: 匏翁家藏集
#+DATE: 2015-09-11 16:49:25.683970
#+PROPERTY: ID KR4e0131
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 50
#+PROPERTY: FILE SB04n0168-050匏翁家藏集-卷第五十.
<pb:KR4e0131_SBCK_050-1a>¶
匏翁家藏集卷第五十¶
　題䟦三十八首¶
　　　跋文信公過小靑口詩遺&KR0472;¶
宋以祥興元年八月加文天祥少保封信國公閏十一月公屯¶
潮陽與鄒㵯劉子浚合兵討賊不克被執于張弘範葢明年二¶
月宋亾弘範卒不能屈公乃送至燕京此其在道中所作詩也¶
夫古人死國多出於一時之慷&KR0099;公何獨迤邐于途宿畱于館¶
日猶賦詩不即就死豈尚有地覬耶葢不知公之死已乆仰藥¶
而死不死絶粒而死不死死而不死忠義之氣鬰塞於胸中聊¶
假之詩以&KR0165;之故使公即死無此詩矣詩之有無固不足爲公¶
之輕重然玩其言想其人亦足以示于世此天所以緩公之死¶
也歟公所著有指南等集寛嘗讀而悲之今兵部貟外郎李君¶
<pb:KR4e0131_SBCK_050-1b>¶
應禎出示此&KR0083;手蹟宛然如新葢自巳卯至今戊戌二百十年¶
矣¶
　　　䟦宋孝宗賜虞雍公手詔¶
右宋孝宗賜虞雍公手詔也按宋史公嘗兩出宣撫四川詳此¶
詔乃罷相後所賜當在乾元九年葢明年改元淳熈公薨于蜀¶
矣初公在相位孝宗命選諫官名旣上顧用他所薦者遂力求¶
去因有宣撫之命及入辭上方以金虜爲事諭以決䇿親征使¶
治兵竢報詔所謂整軍經武彌難消萌此意猶在也即此見孝¶
宗復讎之志未嘗少替所以𠋣重於公者惓惓如此使天助宋¶
假公數年豈特成采石一戰之功而巳嗚呼惜哉¶
　　題宋吳中三大老詩石刻¶
自昔吳多名園在宋則有朱伯原先生樂圃其名載郡志可考¶
<pb:KR4e0131_SBCK_050-2a>¶
今吳縣北一里廢地數十畞臺池窪隆猶有當時遺意也葑門¶
朱性甫自云出於先生遂好求樂圃事蹟他日得殘石焉題曰¶
吳中三大老詩葢太子少保元公絳游樂圃而作而和之者集¶
賢修撰程公師孟太子賔客盧八革也間持&KR0472;本謁予求言惟¶
先生&KR0201;於性理之學著述浩穰爲時儒師圃之所闢固將講學¶
以睦族求志以俟時者而一時賔客題詠亦豈徒爲嬉游放浪¶
之言而巳葢予嘗讀先生之子發與其家人書歎故廬燬于兵¶
人而謂圃中所存有朋雲齋齋中有數石刻皆賢太守部使者¶
鄕&KR0022;舊德宿望𦒿英之詩磨滌於牆壁間尚可觀考此石豈其¶
一歟今考三詩刻于元祐戊辰至今成化戊戌適四百年埋沒¶
人家忽復發露人不敢以石易之葢非重石也重其人也然則¶
人可以不自反而力於德乎¶
<pb:KR4e0131_SBCK_050-2b>¶
　　　題歐陽文忠公遺𧰼¶
此宋歐陽文忠公遺象也葢公守滁時寫舊本在無錫施氏㫄¶
有題識吾友李兵部應禎使畵史模而藏之間以示寛容貌秀¶
偉眞天人風致拜瞻之頃何異見公于釀泉幽谷之間操几杖¶
而從之游也¶
　　　䟦朱氏所復睢陽五老圖¶
朱氏自子榮得此卷後二百餘年偶入崑山夏太&KR0056;家其裔孫¶
日南使其子鄕貢進士文贖于太&KR0056;之子德威德威諾焉而却¶
其金俄而病卒後家人竟歸于朱一則求其所當有一則與其¶
所不必有其孝其義皆可書也惟五老之會杜祈公首倡以詩¶
王侍郎而下和之至歐陽文忠訖范忠宣十八人亦和之今皆¶
不在卷中鄕貢君方益求先世遺物必能錄而補亾也¶
<pb:KR4e0131_SBCK_050-3a>¶
　　　䟦李龍眠所畵前代君臣事實¶
龍眠此卷實與史筆相發明可謂畵家之良史非但工於藝而¶
已葢古所謂圖畵者如此卷中自漢高帝訖唐明皇事凡八未¶
暇悉論獨於女禍不能無感焉耳夫剪髪啓寵適成唐室之亂¶
當熊見妬反兆漢業之衰後之有天下者尚監之哉¶
　　　䟦米南宮書宋宗室崇國公恬墓誌銘¶
米南宮此卷元袁淸容而下五人有䟦皆不著所藏主名今在¶
廣省參政劉公家公博學好古宜此卷之歸之也¶
　　　䟦李西臺&KR0472;蹟¶
此書深厚温醇有盛德&KR0002;愚氣𧰼稱西臺所作長洲吳寛觀于¶
無錫鄒氏因題¶
　　　䟦子昻臨羲之十七帖¶
<pb:KR4e0131_SBCK_050-3b>¶
書家有羲獻猶詩家之有韋柳也朱子云作詩不從韋柳門中¶
來終無以發蕭散沖澹之&KR0208;則書不從羲獻可乎松雪翁毎臨¶
此帖葢其平生書課其書之獨歩當世也宜哉¶
　　　䟦王氏文集¶
予家藏書一編曰麟角集曰過庭集總題曰王氏文集葢古寫¶
本也旣雜亂不可讀置之篋笥巳乆他日偶閱同里醫師王訥¶
齋家乘見列先世所著書目而二集在焉因以歸之王氏在宋¶
自閩徙吳稱文獻家國初多故遺書盡失不獨此編也麟角爲¶
唐水部郎中棨所著過庭則宋戸部郎中伯虎著也皆不完王¶
氏子孫尚訪而補之¶
　　　䟦黃氏祖德錄¶
黃巖多君子以予所聞見皆出而仕者意其山林之下必有淸¶
<pb:KR4e0131_SBCK_050-4a>¶
節厚德如昔史氏傳隱逸之𩔖而恨未之見也乃今觀于黃氏¶
祖德錄讀侍講謝先生所作松塢府君傳然後知果有其人矣¶
侍講與黃同邑相知最深而其於人尤少許可傳之所述必不¶
𡚶人故信之其曰祖德錄則本府君之孫吏部郎中世顯而名¶
吏部固予所謂君子者又知其賢有自其爲此錄葢與李習之¶
撰皇祖實錄之意同云¶
　　　䟦孔氏所藏先代文移¶
孔顔孟三氏子孫游學于外所至儒學書院人給米石葢前元¶
所著令此則宣聖五十五世孫克剛克信至正間游江南時平¶
江嘉興二屬邑文移也其間有行供宿頓優加禮待等語于以¶
見當時遇三氏者之厚何其盛哉克剛旣北還獨克信畱居平¶
江巳而兵阻遂占籍長洲生希安希安生𩀱流知縣友諒友諒¶
<pb:KR4e0131_SBCK_050-4b>¶
生廣東副使公鏞再世甲科爲時名宦保守故&KR0083;不敢遺失葢¶
此雖殘&KR0472;數行足以信吳中百年有闕里一𣲖其爲孔氏子孫¶
左驗而與譜牒相參考者庻其在此予𫉬與副使公同邑里知¶
其賢能無忝家世所以友之事之何異宓子賤之在魯也嘗&KR0060;¶
自幸他日其弟公鐸持此見示三歎之餘敬書其後¶
　　　題僧朋雲&KR0472;梅¶
朋雲&KR0472;梅特感松雪翁知巳而贈之可謂自重者矣維頴藏此¶
不逺數百里持以求題於予其亦知所以重之者歟¶
　　　再題所摹懷素自叙帖¶
蘇黃門題此帖時尚恨不令其兄一見後坡翁得見之則曾公¶
卷所謂馮當世家本也偶得其䟦語而山谷觀于石陽休家者¶
又得其說于名臣言行錄因具錄于後見蘇黃爲一代書宗所¶
<pb:KR4e0131_SBCK_050-5a>¶
以評自叙者如此以爲博雅者之𦔳云¶
　　　䟦沈氏寫山樓詩文後¶
予少頗好畵知臞樵翁之善畵也數過其雅&KR0208;堂翁出見客衣¶
冠雅而言貌古宛有前輩風致非今世所謂畵史也公嘗知予¶
所好輙出手寫得意者遺予予至今寶藏之翁旣以高壽終其¶
子如美偶示予寫山樓詩文一卷葢吾鄕立菴俞先生文靖靑¶
城王公學士錫山王公廬陵解公曾公諸名人之作具在皆爲¶
翁寓金陵時作者也披覽之餘綴此數語以識疇昔之意翁諱¶
遇字公濟臞樵其號也如美能傳其業子元且有文行今年登¶
進士第惜翁不及見之¶
　　　題虹橋別業詩卷¶
吳中多名園而陳氏之綠水尤著者非以當時亭館樹石之佳¶
<pb:KR4e0131_SBCK_050-5b>¶
亦惟主人之賢而諸名士題詠之富也今世本又爲別業于虹¶
橋前臨通衢後接廣圃兼有城郭山林之勝題詠渢渢彷彿綠¶
水之作陳氏累世之賢於是可考惜予不能序其詩如高太史¶
季迪耳&KR0147;因世本之命書其後以識之¶
　　　䟦東坡楚頌帖¶
予舊藏坡翁楚頌帖石刻而缺其後三行頗以爲恨葢其石巳¶
亾也李兵部貞伯一日得其眞蹟來示豈勝快然葢嘉祐初公¶
登進士第與同年蔣之竒聯宴席蔣陽羡人也談及其鄕山水¶
之勝遂有終老此地之約公旣謫居此帖則元豐七年量移汝¶
海過陽羡時作者其後公歸自海外而薨周益公題其後以種¶
橘之約竟墮𣺌&KR0252;&KR0002;獨爲公深惜嗚呼公之志大矣所欲爲於¶
天下者特區區一園一亭三百木奴而巳乎¶
<pb:KR4e0131_SBCK_050-6a>¶
　　　題李營丘畵後¶
成化十四年八月十七日李應禎吳寛同觀海虞周氏所藏營¶
丘山水于石湖舟中¶
　　　題高房山畵後¶
高尚書夜山圖幷趙松雪以下詩䟦吳寛嘗閱于射瀆徐氏戊¶
戌歲九日¶
　　　䟦王允逹廷試䇿¶
今之取士惟　廷試最爲近古　淸問下詢莫非　國家安危¶
大計它固未暇屑屑及之士生斯時盡言不諱有㧞擢而無斥¶
逐眞一時進言之機也　皇上卽位以來凡五試士此則戊¶
戌歲進士今中書&KR0213;人王汶所對制䇿也寛莊誦一過其氣充¶
其理&KR0033;其言偉而順矣以汶之學當在高等然抑置三甲僅得¶
<pb:KR4e0131_SBCK_050-6b>¶
賜同進士出身于以知是科得士之盛而冀北之野果難爲馬¶
也耶寛於是乎有愧¶
　　　䟦蘇東坡書醉翁操¶
予嘗得坡翁此&KR0083;&KR0083;尾八印爛然莫知爲何人藏也一日偶閱¶
虞邵菴先生文集至李梅亭續𩔖稿序謂梅亭爲宋中書&KR0213;人¶
&KR0033;學士院寳章閣待制臨川李公劉字公甫而僃述其入蜀歷¶
守榮眉進總漕事幷總蜀帥成都守本路憲四川都大賣茶買¶
馬等司凡八印謂公平日所得圖書輒以八印識之予因出此¶
&KR0083;視其印文皆合乃知其嘗爲李公所藏無疑邵菴又云公所¶
藏近時或散失民間猶及見什伯於一二安知此&KR0083;非及見者¶
耶然𩔖稿序邵菴爲其孫積而作去公尚未逺巳有散失之語¶
顧予乃欲聚而得之豈非愚哉坡翁翰&KR0472;知書者必能品評未¶
<pb:KR4e0131_SBCK_050-7a>¶
暇論予獨喜知其所自出而尤有可歎息者在故題之¶
　　　題陳起東詩稿後¶
近時學詩者以唐人格卑氣弱不屑模倣輒以蘇黃自&KR0018;者比¶
比卒之不能成徒爲陽秋家一笑之資而巳吾友陳起東少喜¶
吟詠專以唐人爲法故其出語淸圓和暢有王岑高劉之風予¶
與之別十年矣昨來京師得見此稿皆其官閩中時所作知其¶
學不少變而語益不雜自是而柳而韋而謝而陶&KR0002;升階耳予¶
雖不足窺其所至它日相與歸老吳下尚當爲數語評之¶
　　　題謝氏貞則堂記後¶
黃巖謝氏世德之盛亦幸爲其子孫如鳴治侍講者汲汲傳美¶
焉耳故雖以予之淺&KR0728;嘗繆爲之執筆而不敢多讓葢於温良¶
府君之孝行見其母子之道隆於寳慶太守之會緦見其宗族¶
<pb:KR4e0131_SBCK_050-7b>¶
之情洽至此又有貞則堂之作則閨門之内復有其人而其家¶
之所以爲盛者於是乎有本矣¶
　　　題李賔之侍講北上錄後¶
覽賔之此錄其間在南都時登臨題詠凡崇臺長榭古廟幽亭¶
與夫僊宮佛廬之映帶乎江山者皆予舊所經游而裴徊者也¶
閉目了然殊深東坡龍井之歎¶
　　　䟦宋王盧溪先生遺&KR0472;¶
古人去我巳逺誦其言可以想見其人況得其手蹟而觀之其¶
風度宛然在目中矣安成彭氏家藏宋王盧溪先生十簡寛幸¶
預觀雖紙敝&KR0472;渝而此老正氣勃勃可挹葢餘三百年于此豈¶
亦贈胡忠簡之語所謂江山護持者耶彭之逺祖母出於盧溪¶
凡書問所及其間可以爲訓者世守不失故自將仕公十傳至¶
<pb:KR4e0131_SBCK_050-8a>¶
浙江僉憲生四子其三登甲科竝顯于　朝葢讀書種子自外¶
族而來者深且逺矣蕳後題識數十家其說巳悉軄方主事禮¶
字彦恭者僉憲之季子也以寛有同年之好俾復書之¶
　　　䟦宋仲溫&KR0472;蹟¶
國初書家稱三宋謂璲克廣也克字仲温號南宮生其書出魏¶
𣈆深得鍾王之法故筆&KR0472;精妙而風度翩翩可愛或者反以纎¶
巧病之可謂知書者乎仲温爲吳人其&KR0472;蹟在吳中者顧少開¶
化徐君惇夫乃有此巨冊而眞行艸章艸皆具信可寳也¶
　　　䟦夏太常&KR0472;竹卷¶
畵家惟&KR0472;竹頗寓書法近時得其妙者莫過於毘陵王孟端舎¶
人而夏太常仲昭嘗師之早歲𩔖其筆意其後稍變而崑山之¶
人師之者更數輩獨屈礿處誠頗𩔖之而今人家所得往往出¶
<pb:KR4e0131_SBCK_050-8b>¶
其手也然眞贗固自能辨如此卷閱之卽知其爲夏公所作無¶
疑¶
　　　題歐陽文忠公遺&KR0472;¶
此歐陽公脩唐書紀表時二小帖也黔陽令陳君堅逺持以示¶
予片&KR0083;數字於史事無大關係而後世獨加愛護終不落蛛絲¶
煤尾中非物也人也¶
　　　䟦范文正公書伯夷頌石刻¶
右范文正公楷書韓文公伯夷頌石刻其後獨有純仁純粹二¶
子䟦語而文潞公以下諸賢之語不在葢初刻本也在吾鄕范¶
莊其眞蹟嘗獲見于公裔孫從䂓尚多元人題識未之𠜇也此¶
頌嘗入秦檜賈似道家二人者固未足以爲公汙然檜獨繫之¶
詩曰韓范不時有此心誰與論則讀者未嘗不發笑也¶
<pb:KR4e0131_SBCK_050-9a>¶
　　　䟦錢謙齋與林逢吉書¶
謙齋當　國初嘗應　詔言事今見存稿中其言簡而&KR0033;不爲¶
阿佞之態宜其盡言於朋友之際不難也¶
　　　䟦秦二世泰山石刻¶
此秦二世時泰山石刻也葢始皇東封有頌至是李斯等奏請¶
刻之其文見史記曰丞相臣斯臣去疾御史大夫臣德昧死言¶
臣請具刻詔書刻石因明白矣臣昧死請具刻詔書刻石此作¶
金石刻又夫上缺大字不同其餘滅丞相臣三字葢石有四面¶
此其一耳按集古錄本云得之江鄰幾謂鄰嘗自至泰山頂上¶
見其石頑不可刻又謂旁無艸木而野火不及故能乆然風雨¶
所剝其存者纔此數十字及觀金石錄云劉䟦亦嘗親見碑四¶
面有字乃摹得之文雖殘缺然首尾完具不可識者無幾而秦¶
<pb:KR4e0131_SBCK_050-9b>¶
篆完本復傳世間則所得字不如趙之多而二&KR0003;且不同矣吾¶
友徐仲山以工部主事治泉齊魯間因登泰山摹此遺予葢去¶
歐趙時又數百年其所得止此亦其宜也又後數百年磨滅當¶
益多斯之眞刻傳於世者當益少好古之士宜相與惜之¶
　　　䟦後漢尉氏故吏處士人名¶
此後漢尉氏故吏處士人名也按金石錄載尉氏令鄭君碑君¶
字季宣聘君之孫年五十有七卒于中平二年餘皆斷裂不成¶
文理亦不知其爲尉氏令特以碑隂人名知之其碑至今益殘¶
缺視此尤甚故不模此刻近歲葉文莊公碑目亦不載集古錄¶
且無而予獨得之葢非仲山好古不能爲予致之也¶
　　　䟦後漢廬江太守范府君碑額¶
此後漢廬江太守范府君碑額也按漢書范式字巨&KR0056;山陽金¶
<pb:KR4e0131_SBCK_050-10a>¶
鄕人以獨行聞干時所謂與張劭爲死友者式少游太學後舉¶
州茂才四遷荆州刺史卒于廬江太守其碑相傳爲蔡邕書金¶
石錄載其立于魏靑龍三年知其非出邕手碑巳殘缺故不模¶
獨得其額甚完亦可愛也¶
　　　書岑嘉州詩集後¶
岑嘉州詩集一冊故刑部右侍郎黃巖林公爲江西按察使時¶
遺予者公好藏書裝池必精葢其平日處事不苟之一端也壬¶
寅歲七月十二日(雨/霽)曝書因書其後¶
　　　䟦四烈圖¶
人之所不欲者莫如死死非人之難事也乎&KR0002;四烈婦之事沈¶
水死矣斷臂幾死者也當熊殺虎則以死自分而不死者耳故¶
載之史傳而人皆知之然史傳所載不特此四婦人而人或不¶
<pb:KR4e0131_SBCK_050-10b>¶
知者則以其事不奇故也然其死則一而巳況世之死而不載¶
者何限是以君子恨之尚寳沈君以此卷示予於是四烈婦之¶
事又有取而爲圖者宜其事益爲人所知也¶
　　　䟦所摹東坡楚頌帖¶
邵文敬太守世家陽羡其先作天逺堂葢取東坡至陽羡詞語¶
見於周益公䟦文敬感其事因俾予臨一過而請李賔之盡錄¶
益公之說以見其家舊事其意不在帖也然此帖亦陽羡嘉話¶
文敬所宜得者惜予不善用&KR0472;遂使坡翁風韻衰颯乃復摹一¶
過而歸之庻終得其形似耳文敬之官思南便道過家將掲舊¶
扁于堂倘能礱片石𠜇之堂中亦一奇也¶
　　　題九歌圖後¶
朱子之註離騷可謂無遺憾矣後人旣無容贅詞則有爲九歌¶
<pb:KR4e0131_SBCK_050-11a>¶
圖者其初葢出李龍眠人從倣之此本則崑山許君鴻高所藏¶
也圖後各繫其歌許君謂爲其鄕先輩朱季寧中書之筆予觀¶
之信其書之妙猶有𣈆唐人遺意也歌名九其爲章實十有一¶
楚詞辨證亦以爲不可曉至於禮魂則畵家所不能及者故其¶
圖缺云¶
　　　䟦度尚碑¶
此漢荆州刺史度侯碑也在沛縣湖陵城牐下僚友董尚矩過¶
其地見而爲予道之適顧崇善工部出理漕渠予因託之加愛¶
護焉崇善欣然旣徙置徐州官𪠘他日乃搨此本見寄觀之則¶
殘缺巳甚獨其額完而首尾有君諱尚字博平與永康元年數¶
字可識耳其餘隱隱皆不成文以其殘缺宋人遂磨而題識其¶
間然亦難識矣&KR0002;謂此碑初在北陵東郊缺裂仆地有欲徙之¶
<pb:KR4e0131_SBCK_050-11b>¶
者不果旣而大水至衝入于河或集善水者挽出之始徙于使¶
星亭而嵌其西壁葢叙其徙置之難如此所謂使星亭不暇訪¶
獨不知此碑何時復在今牐下豈其地即亭之遺址耶夫度侯¶
事具載漢書不假此而傳獨惜古刻之存于世者少&KR0002;此碑使¶
更歲乆將益爲風雨所壞其與頑然片石何異此尚矩崇善之¶
力足爲好古之助而予所欲書者也¶
　　　題陳僉憲傳後¶
大江之西其人尚氣而徤訟近世名臣有出於其鄕者獨謂其¶
俗可重而非他郡可及豈其時俗尚美歟然薄義喜爭見於曾¶
南豐之文則其來亦乆不然所謂可重者皆士大夫而不及市¶
井之人歟比歲俗益敝往往搆黨造詞赴　闕投訴其詞有至¶
數萬言者或其人相仇一旦殺同産數十人吏畏禍至不敢以¶
<pb:KR4e0131_SBCK_050-12a>¶
聞　朝廷廉知其故率用重典處之幸其俗之少變而未可必¶
也吾鄉陳君粹之僉江西按察司事有爲傳其政蹟者而於治¶
獄尤詳予得而閱之信其訟之深險闇昩猝難與辨非粹之之¶
公之明未能破其姦而使之服其罪也而或者不察顧謂粹之¶
疾惡巳甚夫刑凡以爲惡者設於惡者不姑息而必致之刑所¶
以伸人之寃而&KR0165;人之憤也自非及於平人何有於甚獨惜粹¶
之歲廵一道不得乆且專而今復以秩滿去耳使終得粹之於¶
此彼將無所用其訟而終變其俗矣乎¶
<pb:KR4e0131_SBCK_050-12b>¶
¶
匏翁家藏集卷第五十¶
