# -*- mode: mandoku-view -*-
#+TITLE: 家藏集
#+DATE: 2015-09-23 10:28:16
#+PROPERTY: JUAN 50


三十八首¶
　　　跋文信公過小青口詩遺墨¶
宋以祥興元年八月加文天祥少保封信國公閏十一
月公屯¶潮陽與鄒㵯劉子俊合兵討賊不克被執於張
𢎞範葢明年二¶月宋亾𢎞範卒不能屈公乃送至燕京
<pb:KR4e0131_WYG_050-1b>
此其在道中所作詩也¶夫古人死國多出於一時之慷
慨公何獨迤邐於途宿留於館¶日猶賦詩不即就死豈
尚有他覬耶葢不知公之死已乆仰藥¶而死不死絶粒
而死不死死而不死忠義之氣鬱塞於胸中聊¶假之詩
以洩之故使公即死無此詩矣詩之有無固不足為公¶
之輕重然玩其言想其人亦足以示於世此天所以緩
公之死¶也歟公所著有指南等集寛嘗讀而悲之今兵
部貟外郎李君<md:KR4e0131_SBCK_050-1b>¶應禎出示此紙手蹟宛然如新葢自已
<pb:KR4e0131_WYG_050-2a>
卯至今戊戌二百十年¶矣¶
　　　跋宋孝宗賜虞雍公手詔¶
右宋孝宗賜虞雍公手詔也按宋史公嘗兩出宣撫四
川詳此¶詔乃罷相後所賜當在乾元九年葢明年改元
淳熈公薨於蜀¶矣初公在相位孝宗命選諫官名既上
顧用他所薦者遂力求¶去因有宣撫之命及入辭時方
以金兵為事諭以決䇿親征使¶治兵竢報詔所謂整軍
經武彌難消萌此意猶在也即此見孝¶宗復讐之志未
<pb:KR4e0131_WYG_050-2b>
嘗少替所以倚重於公者惓惓如此使天助宋¶假公數
年豈特成采石一戰之功而已嗚呼惜哉¶
　　　題宋吳中三大老詩石刻¶
自昔吳多名園在宋則有朱伯原先生樂圃其名載郡
志可考<md:KR4e0131_SBCK_050-2a>¶今吳縣北一里廢地數十畆臺池窪隆猶有當
時遺意也葑門¶朱性甫自云出於先生遂好求樂圃事
蹟他日得殘石焉題曰¶吳中三大老詩葢太子少保元
公絳游樂圃而作而和之者集¶賢修撰程公師孟太子
<pb:KR4e0131_WYG_050-3a>
賔客盧公革也間持墨本謁予求言惟¶先生䆳於性理
之學著述浩穰為時儒師圃之所闢固將講學¶以睦族
求志以俟時者而一時賔客題詠亦豈徒為嬉游放浪¶
之言而已葢予嘗讀先生之子發與其家人書歎故廬
燬於兵¶火而謂圃中所存有朋雲齋齋中有數石刻皆
賢太守部使者¶鄉邦舊徳宿望&KR0132;英之詩磨滌於牆壁
間尚可觀考此石豈其¶一歟今考三詩刻於元祐戊辰
至今成化戊戌適四百年埋沒¶人家忽復發露人不敢
<pb:KR4e0131_WYG_050-3b>
以石易之葢非重石也重其人也然則¶人可以不自反
而力於徳乎<md:KR4e0131_SBCK_050-2b>¶　　　題歐陽文忠公遺象¶
此宋歐陽文忠公遺象也葢公守滁時寫舊本在無錫
施氏旁¶有題識吾友李兵部應禎使畫史模而藏之間
以示寛容貎秀¶偉真天人風致拜瞻之頃何異見公於
釀泉幽谷之間操几杖¶而從之游也¶
　　　跋朱氏所復睢陽五老圖
<pb:KR4e0131_WYG_050-4a>
朱氏自子榮得此巻後二百餘年偶入崑山夏太卿家
其裔孫¶日南使其子鄉貢進士文贖於太卿之子徳威
徳威諾焉而却¶其金俄而病卒後家人竟歸於朱一則
求其所當有一則與其¶所不必有其孝其義皆可書也
惟五老之㑹杜祁公首倡以詩¶王侍郎而下和之至歐
陽文忠訖范忠宣十八人亦和之今皆¶不在巻中鄉貢
君方益求先世遺物必能錄而補亡也<md:KR4e0131_SBCK_050-3a>¶　　　跋李龍眠所畫前代君臣事實
<pb:KR4e0131_WYG_050-4b>
龍眠此巻實與史筆相發明可謂畫家之良史非但工
於藝而¶已葢古所謂圖畫者如此巻中自漢髙帝訖唐明
皇事凡八未¶暇悉論獨於女禍不能無感焉耳夫剪髮
啓寵適成唐室之亂¶當熊見妬反兆漢業之衰後之有
天下者尚監之哉¶
　　　跋米南宮書宋宗室崇國公恬墓誌銘¶
米南宮此巻元袁清容而下五人有跋皆不著所藏主
名今在¶廣省參政劉公家公博學好古宜此巻之歸之
<pb:KR4e0131_WYG_050-5a>
也¶
　　　跋李西臺墨蹟¶
此書深厚溫醇有盛徳若愚氣象稱西臺所作長洲吳
寛觀於¶無錫鄒氏因題¶
　　　跋子昂臨羲之十七帖<md:KR4e0131_SBCK_050-3b>¶書家有羲獻猶詩家之有韋栁也朱子云作詩不從韋
柳門中¶來終無以發蕭散沖澹之趣則書不從羲獻可
乎松雪翁每臨¶此帖葢其平生書課其書之獨歩當世
<pb:KR4e0131_WYG_050-5b>
也宜哉¶
　　　跋王氏文集¶
予家藏書一編曰麟角集曰過庭集總題曰王氏文集
葢古寫¶本也既雜亂不可讀置之篋笥已乆他日偶閱
同里醫師王訥¶齋家乘見列先世所著書目而二集在
焉因以歸之王氏在宋¶自閩徙吳稱文獻家國初多故
遺書盡失不獨此編也麟角為¶唐水部郎中棨所著過
庭則宋户部郎中伯虎著也皆不完王¶氏子孫尚訪而
<pb:KR4e0131_WYG_050-6a>
補之¶
　　　跋黄氏祖徳録¶
黄巖多君子以予所聞見皆出而仕者意其山林之下
必有清<md:KR4e0131_SBCK_050-4a>¶節厚徳如昔史氏傳隱逸之類而恨未之見也
乃今觀於黄氏¶祖德錄讀侍講謝先生所作松塢府君
傳然後知果有其人矣¶侍講與黄同邑相知最深而其
於人尤少許可傳之所述必不¶妄人故信之其曰祖徳
録則本府君之孫吏部郎中世顯而名¶吏部固予所謂
<pb:KR4e0131_WYG_050-6b>
君子者又知其賢有自其為此錄葢與李習之¶撰皇祖
實錄之意同云¶
　　　跋孔氏所藏先代文移¶
孔顔孟三氏子孫游學於外所至儒學書院人給米石
葢前元¶所著令此則宣聖五十五世孫克剛克信至正間
游江南時平¶江嘉興二屬邑文移也其間有行供宿頓
優加禮待等語於以¶見當時遇三氏者之厚何其盛哉
克剛既北還獨克信留居平¶江已而兵阻遂占籍長洲
<pb:KR4e0131_WYG_050-7a>
生希安希安生雙流知縣友諒友諒<md:KR4e0131_SBCK_050-4b>¶生廣東副使公鏞
再世甲科為時名宦保守故紙不敢遺失葢¶此雖殘墨
數行足以信吳中百年有闕里一派其為孔氏子孫¶左
驗而與譜牒相參考者庻其在此予獲與副使公同邑
里知¶其賢能無忝家世所以友之事之何異宓子賤之
在魯也嘗竊¶自幸他日其弟公鐸持此見示三歎之餘
敬書其後¶
　　　題僧朋雲墨梅
<pb:KR4e0131_WYG_050-7b>
朋雲墨梅特感松雪翁知已而贈之可謂自重者矣維
穎藏此¶不逺數百里持以求題於予其亦知所以重之
者歟¶
　　　再題所摹懐素自叙帖¶
蘇黃門題此帖時尚恨不令其兄一見後坡翁得見之
則曾公¶巻所謂馮當世家本也偶得其跋語而山谷觀
於石揚休家者¶又得其說於名臣言行録因具錄於後
見蘇黃為一代書宗所<md:KR4e0131_SBCK_050-5a>¶以評自叙者如此以為博雅者
<pb:KR4e0131_WYG_050-8a>
之助云¶
　　　跋沈氏寫山樓詩文後¶
予少頗好畫知臞樵翁之善畫也數過其雅趣堂翁出
見客衣¶冠雅而言貎古宛有前輩風致非今世所謂畫
史也公嘗知予¶所好輙出手寫得意者遺予予至今寳
藏之翁既以髙夀終其¶子如美偶示予寫山樓詩文一
巻葢吾鄉立菴俞先生文靖青¶城王公學士錫山王公
廬陵解公曾公諸名人之作具在皆為¶翁寓金陵時作
<pb:KR4e0131_WYG_050-8b>
者也披覽之餘綴此數語以識疇昔之意翁諱¶遇字公
濟臞樵其號也如美能傳其業子元且有文行今年登¶
進士第惜翁不及見之¶
　　　題虹橋别業詩巻¶
吳中多名園而陳氏之綠水尤著者非以當時亭館樹
石之佳<md:KR4e0131_SBCK_050-5b>¶亦惟主人之賢而諸名士題詠之富也今世本
又為别業於虹¶橋前臨通衢後接廣圃兼有城郭山林
之勝題詠渢渢彷彿緑¶水之作陳氏累世之賢於是可考
<pb:KR4e0131_WYG_050-9a>
惜予不能序其詩如髙太史¶季廸耳聊因世本之命書
其後以識之¶
　　　跋東坡楚頌帖¶
予舊藏坡翁楚頌帖石刻而缺其後三行頗以為恨葢
其石已¶亡也李兵部貞伯一日得其真蹟來示豈勝快
然葢嘉祐初公¶登進士第與同年蔣之奇聨宴席蔣陽
羨人也談及其鄉山水¶之勝遂有終老此地之約公既謫
居此帖則元豐七年量移汝¶海過陽羨時作者其後公
<pb:KR4e0131_WYG_050-9b>
歸自海外而薨周益公題其後以種¶橘之約竟墮渺茫
若獨為公深惜嗚呼公之志大矣所欲為於¶天下者特
區區一園一亭三百木奴而已乎<md:KR4e0131_SBCK_050-6a>¶　　　題李營丘畫後¶
成化十四年八月十七日李應禎吳寛同觀海虞周氏
所藏營¶丘山水於石湖舟中¶
　　　題髙房山畫後¶
髙尚書夜山圖幷趙松雪以下詩跋吳寛嘗閱於射瀆
<pb:KR4e0131_WYG_050-10a>
徐氏戊¶戌嵗九日¶
　　　跋王允逹廷試䇿¶
今之取士惟廷試最為近古清問下詢莫非國家安危¶
大計它固未暇屑屑及之士生斯時盡言不諱有拔擢
而無斥¶逐真一時進言之機也皇上即位以來凡五試士
此則戊¶戌嵗進士今中書舍人王汶所對制䇿也寛莊
誦一過其氣充¶其理直其言偉而順矣以汶之學當在
髙等然抑置三甲僅得<md:KR4e0131_SBCK_050-6b>¶賜同進士出身於以知是科得
<pb:KR4e0131_WYG_050-10b>
士之盛而冀北之野果難為馬¶也耶寛於是乎有愧¶
　　　跋蘇東坡書醉翁操¶
予嘗得坡翁此紙紙尾八印爛然莫知為何人藏也一
日偶閱¶虞邵菴先生文集至李梅亭續類稿序謂梅亭
為宋中書舍人¶直學士院寶章閣待制臨川李公劉字
公甫而備述其入蜀厯¶守榮眉進總漕事幷總蜀帥成
都守本路憲四川都大賣茶買¶馬等司凡八印謂公平
日所得圖書輒以八印識之予因出此¶紙視其印文皆
<pb:KR4e0131_WYG_050-11a>
合乃知其嘗為李公所藏無疑邵菴又云公所¶藏近時
或散失民間猶及見什伯於一二安知此紙非及見者¶
耶然類稿序邵菴為其孫積而作去公尚未逺已有散
失之語¶顧予乃欲聚而得之豈非愚哉坡翁翰墨知書
者必能品評未<md:KR4e0131_SBCK_050-7a>¶暇論予獨喜知其所自出而尤有可歎
息者在故題之¶
　　　題陳起東詩稿後¶
近時學詩者以唐人格卑氣弱不屑模倣輒以蘇黃自
<pb:KR4e0131_WYG_050-11b>
負者比¶比卒之不能成徒為陽秋家一笑之資而已吾
友陳起東少喜¶吟詠專以唐人為法故其出語清圓和
暢有王岑髙劉之風予¶與之别十年矣昨來京師得見
此稿皆其官閩中時所作知其¶學不少變而語益不雜
自是而栁而韋而謝而陶若升階耳予¶雖不足窺其所
至它日相與歸老吳下尚當為數語評之¶
　　　題謝氏貞則堂記後¶
黃巖謝氏世徳之盛亦幸為其子孫如鳴治侍講者汲
<pb:KR4e0131_WYG_050-12a>
汲傳美¶焉耳故雖以予之淺陋嘗繆為之執筆而不敢
多譲葢於溫良¶府君之孝行見其母子之道隆於寶慶
太守之㑹緦見其宗族<md:KR4e0131_SBCK_050-7b>¶之情洽至此又有貞則堂之作
則閨門之内復有其人而其家¶之所以為盛者於是乎
有本矣¶
　　　題李賔之侍講北上錄後¶
覽賔之此錄其間在南都時登臨題詠凡崇臺長榭古
廟幽亭¶與夫仙宮佛廬之映帶乎江山者皆予舊所經
<pb:KR4e0131_WYG_050-12b>
游而徘徊者也¶閉目了然殊深東坡龍井之歎¶
　　　跋宋王盧溪先生遺墨¶
古人去我已逺誦其言可以想見其人況得其手蹟而
觀之其¶風度宛然在目中矣安成彭氏家藏宋王盧溪
先生十簡寛幸¶預觀雖紙敝墨渝而此老正氣勃勃可
挹葢餘三百年於此豈¶亦贈胡忠簡之語所謂江山䕶
持者耶彭之逺祖母出於盧溪¶凡書問所及其間可以
為訓者世守不失故自將仕公十傳至<md:KR4e0131_SBCK_050-8a>¶浙江僉憲生四
<pb:KR4e0131_WYG_050-13a>
子其三登甲科竝顯於朝葢讀書種子自外¶族而來者
深且逺矣簡後題識數十家其說已悉職方主事禮¶字
彦恭者僉憲之季子也以寛有同年之好俾復書之¶
　　　跋宋仲溫墨蹟¶
國初書家稱三宋謂璲克廣也克字仲溫號南宮生其
書出魏¶晉深得鍾王之法故筆墨精妙而風度翩翩可
愛或者反以纎¶巧病之可謂知書者乎仲溫為吳人其
墨蹟在吳中者顧少開¶化徐君惇夫乃有此巨冊而真
<pb:KR4e0131_WYG_050-13b>
行草章草皆具信可寶也¶
　　　跋夏太常墨竹巻¶
畫家惟墨竹頗寓書法近時得其妙者莫過於毘陵王
孟端舎¶人而夏太常仲昭嘗師之早歲類其筆意其後
稍變而崑山之¶人師之者更數輩獨屈礿處誠頗類之
而今人家所得往往出<md:KR4e0131_SBCK_050-8b>¶其手也然真贗固自能辨如此
巻閱之即知其為夏公所作無¶疑¶
　　　題歐陽文忠公遺墨
<pb:KR4e0131_WYG_050-14a>
此歐陽公修唐書紀表時二小帖也黔陽令陳君堅逺
持以示¶予片紙數字於史事無大闗係而後世獨加愛
䕶終不落蛛絲¶煤尾中非物也人也¶
　　　跋范文正公書伯夷頌石刻¶
右范文正公楷書韓文公伯夷頌石刻其後獨有純仁純
粹二¶子跋語而文潞公以下諸賢之語不在葢初刻本
也在吾鄉范¶莊其真蹟嘗獲見於公裔孫從䂓尚多元
人題識未之刻也此¶頌嘗入秦檜賈似道家二人者固
<pb:KR4e0131_WYG_050-14b>
未足以為公汙然檜獨繫之¶詩曰韓范不時有此心誰
與論則讀者未嘗不發笑也<md:KR4e0131_SBCK_050-9a>¶　　　跋錢謙齋與林逢吉書¶
謙齋當國初嘗應詔言事今見存稿中其言簡而直不
為¶阿佞之態宜其盡言於朋友之際不難也¶
　　　跋秦二世泰山石刻¶
此秦二世時泰山石刻也葢始皇東封有頌至是李斯
等奏請¶刻之其文見史記曰丞相臣斯臣去疾御史大
<pb:KR4e0131_WYG_050-15a>
夫臣徳昧死言¶臣請具刻詔書刻石因明白矣臣昩死
請具刻詔書刻石此作¶金石刻又夫上缺大字不同其
餘滅丞相臣三字葢石有四面¶此其一耳按集古録本
云得之江鄰㡬謂鄰嘗自至泰山頂上¶見其石頑不可
刻又謂旁無草木而野火不及故能乆然風雨¶所剥其
存者纔此數十字及觀金石錄云劉跋亦嘗親見碑四¶
面有字乃摹得之文雖殘缺然首尾完具不可識者無
㡬而秦<md:KR4e0131_SBCK_050-9b>¶篆完本復傳世間則所得字不如趙之多而二
<pb:KR4e0131_WYG_050-15b>
說且不同矣吾¶友徐仲山以工部主事治泉齊魯間因
登泰山摹此遺予葢去¶歐趙時又數百年其所得止此
亦其宜也又後數百年磨滅當¶益多斯之真刻傳於世
者當益少好古之士宜相與惜之¶
　　　跋後漢尉氏故吏處士人名¶
此後漢尉氏故吏處士人名也按金石録載尉氏令鄭
君碑君¶字季宣聘君之孫年五十有七卒於中平二年
餘皆㫁裂不成¶文理亦不知其為尉氏令特以碑隂人
<pb:KR4e0131_WYG_050-16a>
名知之其碑至今益殘¶缺視此尤甚故不模此刻近嵗
葉文莊公碑目亦不載集古録¶且無而予獨得之葢非
仲山好古不能為予致之也¶
　　　跋後漢廬江太守范府君碑額¶
此後漢廬江太守范府君碑額也按漢書范式字巨卿
山陽金<md:KR4e0131_SBCK_050-10a>¶鄉人以獨行聞於時所謂與張劭為死友者式
少游太學後舉¶州茂才四遷荆州刺史卒於廬江太守
其碑相傳為蔡邕書金¶石録載其立於魏青龍三年知
<pb:KR4e0131_WYG_050-16b>
其非出邕手碑已殘缺故不模¶獨得其額甚完亦可愛
也¶
　　　書岑嘉州詩集後¶
岑嘉州詩集一冊故刑部右侍郎黄巖林公為江西按
察使時¶遺予者公好藏書裝池必精葢其平日處事不
茍之一端也壬¶寅歲七月十二日雨霽曝書因書其後¶
　　　跋四烈圗¶
人之所不欲者莫如死死非人之難事也乎若四烈婦
<pb:KR4e0131_WYG_050-17a>
之事沈¶水死矣斷臂㡬死者也當熊殺虎則以死自分
而不死者耳故¶載之史傳而人皆知之然史傳所載不
特此四婦人而人或不<md:KR4e0131_SBCK_050-10b>¶知者則以其事不奇故也然其
死則一而已況世之死而不載¶者何限是以君子恨之
尚寶沈君以此巻示予於是四烈婦之¶事又有取而為
圖者宜其事益為人所知也¶
　　　跋所摹東坡楚頌帖¶
邵文敬太守世家陽羨其先作天逺堂葢取東坡至陽
<pb:KR4e0131_WYG_050-17b>
羨詞語¶見於周益公跋文敬感其事因俾予臨一過而
請李賔之盡録¶益公之說以見其家舊事其意不在帖
也然此帖亦陽羨嘉話¶文敬所宜得者惜予不善用墨
遂使坡翁風韻衰颯乃復摹一¶過而歸之庶終得其形
似耳文敬之官思南便道過家將揭舊¶扁於堂倘能礱
片石刻之堂中亦一奇也¶
　　　題九歌圖後¶
朱子之註離騷可謂無遺憾矣後人既無容贅詞則有
<pb:KR4e0131_WYG_050-18a>
為九歌<md:KR4e0131_SBCK_050-11a>¶圖者其初葢出李龍眠人從倣之此本則崑山
許君鴻髙所藏¶也圖後各繫其歌許君謂為其鄉先輩
朱季寧中書之筆予觀¶之信其書之妙猶有晉唐人遺
意也歌名九其為章實十有一¶楚詞辨證亦以為不可
曉至於禮魂則畫家所不能及者故其¶圖缺云¶
　　　跋度尚碑¶
此漢荆州刺史度侯碑也在沛縣湖陵城牐下僚友董
尚矩過¶其地見而為予道之適顧崇善工部出理漕渠
<pb:KR4e0131_WYG_050-18b>
予因託之加愛¶䕶焉崇善欣然既徙置徐州官廨他日
乃搨此本見寄觀之則¶殘缺已甚獨其額完而首尾有
君諱尚字博平與永康元年數¶字可識耳其餘隱隱皆
不成文以其殘缺宋人遂磨而題識其¶間然亦難識矣
若謂此碑初在北陵東郊缺裂仆地有欲徙之<md:KR4e0131_SBCK_050-11b>¶者不果
既而大水至衝入於河或集善水者挽出之始徙於使¶
星亭而嵌其西壁葢叙其徙置之難如此所謂使星亭
不暇訪¶獨不知此碑何時復在今牐下豈其地即亭之
<pb:KR4e0131_WYG_050-19a>
遺址耶夫度侯¶事具載漢書不假此而傳獨惜古刻之
存於世者少若此碑使¶更嵗乆將益為風雨所壊其與
頑然片石何異此尚矩崇善之¶力足為好古之助而予
所欲書者也¶
　　　題陳僉憲傳後¶
大江之西其人尚氣而健訟近世名臣有出於其鄉者
獨謂其¶俗可重而非他郡可及豈其時俗尚美歟然薄
義喜爭見於曾¶南豐之文則其來亦乆不然所謂可重
<pb:KR4e0131_WYG_050-19b>
者皆士大夫而不及市¶井之人歟比嵗俗益敝往往搆
黨造詞赴闕投訴其詞有至¶數萬言者或其人相仇一
旦殺同産數十人吏畏禍至不敢發<md:KR4e0131_SBCK_050-12a>¶聞朝廷廉知其故
率用重典處之幸其俗之少變而未可必¶也吾鄉陳君
粹之僉江西按察司事有為傳其政蹟者而於治¶獄尤
詳予得而閲之信其訟之深險闇昧猝難與辨非粹之
之¶公之明未能破其姦而使之服其罪也而或者不察
顧謂粹之¶疾惡已甚夫刑凡以為惡者設於惡者不姑
<pb:KR4e0131_WYG_050-20a>
息而必致之刑所¶以伸人之寃而洩人之憤也自非及
於平人何有於甚獨惜粹¶之歲廵一道不得乆且專而
今復以秩滿去耳使終得粹之於¶此彼將無所用其訟
而終變其俗矣乎<md:KR4e0131_SBCK_050-12b>¶　
　
　
　
<pb:KR4e0131_WYG_050-20b>
　
　
　
　
　
　
　
　家藏集巻五十¶
<md:KR4e0131_SBCK_051-1a>¶
<pb:KR4e0131_WYG_051-1a>
欽定四庫全書
　家藏集巻五十一¶
　　　　　　　　　　　　明　吴寛　撰
　　題跋
