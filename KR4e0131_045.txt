# -*- mode: mandoku-view -*-
#+TITLE: 家藏集
#+DATE: 2015-09-23 10:28:15
#+PROPERTY: JUAN 45


　　趙隱君叔敏五十壽序¶
蘭溪吳令濟告予曰經之内兄趙叔敏氏宋清獻公後
也其六¶世祖諱景文者寔公之七世孫自太末來主蘭
溪簿因家焉母¶吳氏經之姑而先禮部府君之曽孫女
<pb:KR4e0131_WYG_045-1b>
也吾姑蚤失所天而能¶教叔敏以下三子至于成立今
叔敏生五十年矣隠居于家樂¶善好修鄉稱長者而有
子庠為邑庠生學且有成吾將因叔敏¶始生之日慶之
或者拘以三壽之説謂其年數未及乎此而慶¶之無謂
予以為何如予曰令濟曷不觀諸記禮者之言乎人壽¶
以百年為期故禮有百年曰期五十者百之半也以一
日譬之五¶十以前日之晝也五十以後日之夜也以一
嵗譬之五十以前<md:KR4e0131_SBCK_045-1b>¶嵗之春夏也五十以後嵗之秋冬也
<pb:KR4e0131_WYG_045-2a>
此其天時之遠近長短雖¶不同而其理無不同者然吾
遂得以人事譬之則莫若治田為¶切夫治田者凡所以履
塗泥冒風日以勤動其四體者皆晝之¶所為也至于夜
則休息而安矣凡所以反土而耕去艸而耘以¶培殖乎
百糓者皆春夏之所為也至于秋冬則穫而食矣今叔¶
敏之播德于家種徳于躬至于五十年之乆猶治田者
之勞于¶晝於春夏者也自是而徃逍遥乎杖屨飽煖乎
肉帛以備享諸¶福至于百年亦猶治田者之逸于夜于
<pb:KR4e0131_WYG_045-2b>
秋冬者也夫然後月可¶慶也時可慶也嵗可慶也奚必
下壽中夀上夀而後可慶哉則¶是慶也非慶之始歟且
吾聞之清獻公之為人也以寛厚仁恕¶為宋名臣並時
若眉山蘇長公稱其以惠術擾民如鄭子産而¶至今閭
巷小民皆能道其名字其徳之厚可知趙氏之田可謂<md:KR4e0131_SBCK_045-2a>¶羙而腴矣又况有叔敏者竭力鉏耰于其上乎吾見公
之所¶遺者不惟可以飽叔敏而且及其子孫百世而有
餘也則是慶¶也又將為後世之慶之始歟令濟曰諾吾
<pb:KR4e0131_WYG_045-3a>
其慶也¶
　　　偕壽堂詩序¶
偕壽堂者林君朝信與其弟廷孚奉其父守軒先生其
母夫人¶夏氏之堂也堂之作久矣今年朝信考大行人
最擢監察御史¶其父母之年適皆六十其生之朝適皆
冬月心竊幸二親之俱¶存而錫命之封來且有日此偕
壽所由題其堂也於是京師¶諸搢紳相語以為此林氏
之盛事不可不聲諸詩一時大篇短¶章鏗然並作總得
<pb:KR4e0131_WYG_045-3b>
若干篇朝信來請予序之予憶家食時常過¶林氏之居
居邇邑治胥徒號呶間聞書聲琅然竊異之入其門¶升
其堂弟子數十人列誦左右甚恭一人方冠古衣而中
坐者<md:KR4e0131_SBCK_045-2b>¶守軒先生也揖予入坐顧堂之前楹掲守軒二大
字予因指而¶問曰先生之所守者何哉曰守吾職而已
予又問曰先生之職¶若何以守之曰布吾衣㕓吾居犁
吾田讀吾書而已矣雖然豈¶惟吾之職哉推而言之天
子有天子之職諸侯有諸侯之職卿¶大夫有卿大夫之
<pb:KR4e0131_WYG_045-4a>
職天子守其職則天下安諸侯守其職則國¶安卿大夫
守其職則家安士庶人守其職則身安身安則可以¶保
手足完髪膚而天年全矣葢予昔之所聞于先生者如
此今¶者朝信之請其言固於是乎驗然先生之所以全
天年者固驗¶于所守之内而他日之受天㤙又有得於
所守之外者則¶孔子所謂耕也餒在其中學也禄在其
中之言不於是乎又驗¶哉彼夏夫人之行不出閨門吾
固不得而知然以先生之為人¶知其必有妻也諸搢紳
<pb:KR4e0131_WYG_045-4b>
之詩所以發揚偕夀者至矣吾固即守<md:KR4e0131_SBCK_045-3a>¶軒之説以著其
偕壽之自云¶
　　　夀賀感樓先生序¶
先生長於予能忘予年而辱與為友其于文事相我導
我者多¶矣及予官翰林與先生别者三四年又不忍䟽
予數貽以書所¶以相我導我者又不止于文事予愧乎
其言也今年其仲子㤙¶以京闈觧元來試禮部予問先
生起居何如曰猶前日也談笑¶何如曰猶前日也飲食
<pb:KR4e0131_WYG_045-5a>
歩履何如曰猶前日也則既為之喜及¶問先生之年曰
六十矣其生之日曰二月廿又一日也予念無¶以謝先
生者欲為文以祝願其夀則莫若稱述其為人也葢先¶
生之先有曰公宣者仕國初為大理評事居官廉平能
以貧¶乏遺其後人生復菴府君復菴生先生其貧乏自
若少乃敎授¶里中講説義理輙旁引曲譬以開諸生非
世所謂句讀師也操<md:KR4e0131_SBCK_045-3b>¶筆為文章一法廬陵南豐簡約而
理足平易而味長知言者與¶其文平生不信浮屠不尚
<pb:KR4e0131_WYG_045-5b>
巫祝凡邪妄不經之事一切屏去曰¶吾知盡人事而已
其治家嵗計月量卒致饒裕厚於御下故童¶僕之職益
修儉于自用故賔客之奉不絶常慕鄉先正范公為¶人
欲為施貧活族之舉若待其弟常之曲盡恩意尤人所
難及¶者敎養諸姪與其子等里中薄俗為之一振知德
者又與其行¶夫大理公位不酬德弗究厥施先生以文
行承之能不愧其為¶孫孝也觧元君方将擢甲科登貴
仕以大究厥施先生以文行¶啟之能不愧其為父慈也
<pb:KR4e0131_WYG_045-6a>
詩曰樂只君子遐不眉夀先生殆詩¶所謂君子耶則夀
至于期頥皆自致者而亦何俟于祝願哉予¶故特稱述
其為人¶
　　　夀陳未菴序<md:KR4e0131_SBCK_045-4a>¶陳未菴先生少與其兄醒菴先生同侍其先太史公居
京師一¶時館閣諸大老皆及識之故其聞見博而學問
多翹然為吴中¶士林之望其生永樂壬辰至今成化乙
未年六十四矣寛少未¶菴餘二十年辱有斯文之契而
<pb:KR4e0131_WYG_045-6b>
濶别以來思所以夀之者葢嘗¶讀醫經曰八八則齒髪
去夫齒髪去者衰之極也未菴之生適¶惟其時矣然予
聞其狀貎若不相符者豈岐伯之欺我耶不然¶其所禀
之異于人耶不然其所飬之有道也葢岐伯又曰上古¶
之人其知道者法于隂陽和于術數飲食有節起居有
常不妄¶作勞形與神俱此攝生者之論所以養乎血氣
者也孔子曰血¶氣既衰戒之在得乃獨置血氣而不理
方以貪得為戒則專事¶乎理義者也以理義為事非養
<pb:KR4e0131_WYG_045-7a>
其心者乎故孟子曰仁義禮知¶根于心其生色也晬然
見於面盎於背施於四體四體不言而<md:KR4e0131_SBCK_045-4b>¶喻若然則形與
神俱有不足言者此儒者之效也非攝生者所¶知也夫
未菴儒者敢以儒者之言為夀且以明其所養者有道¶
乃在此而不在彼也¶
　　　慶都憲盛公七十壽詩序¶
成化丙午秋都察院左副都御史無錫盛公方廵撫山
東遣人¶馳奏于朝曰臣明年年七十矣於法宜得致仕
<pb:KR4e0131_WYG_045-7b>
謹具䟽以請¶上念公久勞于外詔允之且俾乘傳還鄉
人以為榮公既抵¶家與其弟時正處益相友愛鄉之士
大夫從公遊者杖屨不絶¶而公既解政務心神益閒適
徃來山水田園間飲酒賦詩甚樂¶也葢與昔人所謂罷
則無所於歸者不類公生以四月二十日¶先是時正以
其子虞官于京師也俾請諸詞林先生作詩為慶¶而以
序文屬之予予幸託交于公實知公平生大節一二因
試<md:KR4e0131_SBCK_045-5a>¶述之公温厚君子也當其立朝然能言人所難言與
<pb:KR4e0131_WYG_045-8a>
為人所¶不能為者葢為御史時武臣有矜功者則抗章
極論而無所畏¶憚為刑部侍郎時閹人有黷貨者則閉
門自守而無所謟阿其¶特立之操雖素號剛直者或不
能及是以與世多忤其身朝置¶于臺省廊廟之上暮已
在于郡縣方岳之間而徊翔于外終老¶以歸也然公之
心雅不以内外為輕重所至盡力民事如恐不¶及固有
去任之後逾數十嵗道經其地民猶相率枕藉車下而¶
遮留之者及其出而廵撫則公黜陟均徭役至活飢民
<pb:KR4e0131_WYG_045-8b>
數十萬¶口而不自以為功此公所以夀者歟夫公之夀
亦未暇論予獨¶愛公前日能全身而歸榮被㤙典進退
之際無乎不善彼為富¶貴所累之人不啻如䧟泥塗中
仰望公于青霄之上而不可及¶有不勝其歎羡者矣詩
凡若干首因序其上以及予之有感於<md:KR4e0131_SBCK_045-5b>¶公者併書之¶
　　　少傅徐公壽詩序¶
𢎞治十年少傅兼太子太傅吏部尚書謹身殿大學士
宜興¶徐公以年七十具䟽請休致大略謂臣居官四十
<pb:KR4e0131_WYG_045-9a>
餘年夙夜驅¶䇿茍免過愆今既衰老若復貪戀寵榮不
自引退恐犯不知止¶足之戒䟽入上不允若曰卿先帝
舊人以遺朕用者何遽¶欲引退且有徳望老成輔導年乆
之褒仍令風雨寒暑免朝以優¶禮之公聞命感激不敢
再言遂强起視事初公之請老也士¶大夫相與嘆曰今
之人名列仕版雖末秩㣲禄不忍舎去公位¶三公之尊
享萬鍾之富顧以盈滿為懼欲退居田里以全晚節¶一
何髙哉及命下又相與歎曰昔之大臣不厭公議固有
<pb:KR4e0131_WYG_045-9b>
使¶致其事者今則勉留懇至視之眞如左右手惟恐一
旦失去其<md:KR4e0131_SBCK_045-6a>¶㤙禮所施又何厚哉然則公之所以自處與
上之所以待¶公者可謂兩得之矣乃七月二十一日為
公始生之期先時公¶率不受賀有言于公者曰耆俊之
重于世見於詩書傳記所載¶乆矣公年七十為國元老
獨不宜賀乎且所以賀之者非特¶為公一身而已書曰
皇建其有極斂時五福用敷錫厥庻民天¶子尊居于上
者也非大臣納誨輔徳無以成斂福之功庶民卑¶處于
<pb:KR4e0131_WYG_045-10a>
下者也非大臣宣化播德無以獲賜福之利公居廟堂
之¶上雍容自如校其勞若與百司日進章疏陳政事者
有所不及¶然一言之入所以潛沃上心黙相治道而天
下之人隂受¶其賜者葢不可以数計則公之壽豈不為上
下賀哉其賀¶不已大乎自兹公其贊襄宻勿康强期頥
天子仰成永綏¶乎邦國庶民樂業長保乎室家其賀不
已遠乎既已言于公寛<md:KR4e0131_SBCK_045-6b>¶輩幸有鄉邦之雅辱公之愛不
敢以私自遠也倣古詩人之義¶致祝頌之詞而勉為之
<pb:KR4e0131_WYG_045-10b>
序¶
　　　竹園壽集序¶
太子太傅吏部尚書鄞屠公太子少保户部尚書曲陽
周公都¶察院右都御史鄆城佀公同生正統庚申至今
𢎞治己未同躋¶六十佀公之生差先屠公稍後介其中
為周公乃五月四日也¶是日諸僚友若户部尚書祥符
王公太子少保左都御史烏程¶閔公吏部右侍郎舒城
秦公戸部左侍郎靈寳許公右侍郎睢¶州李公右副都
<pb:KR4e0131_WYG_045-11a>
御史臨淮顧公及予七人即周公私第之後園¶置酒合
賀觴豆既陳冠裳輝映勸酬交錯俯仰有容及就坐清¶
風習習入忩檻來若破新暑酒政斯行樂音具舉談笑
歡呼起¶坐成旅情好甚洽賔主盡醉皆以為自有夀筵
以來無若此盛<md:KR4e0131_SBCK_045-7a>¶者予忝預兹集乃首賦四韻為倡諸公
咸和之秦公别集古句¶諸公又和之周公復自有作又
咸和之皆以為自有夀章以來¶亦無若此盛者一時觀
者相與稱羡以為三公官爵尊顯福履¶隆厚豈非當朝
<pb:KR4e0131_WYG_045-11b>
人物之傑出者歟予曰是固然然三公所以¶致此者亦
豈易哉當其蚤嵗刻厲學業始登甲科及既入官¶朝廷
歴試以事累建勞績始列大僚然位益髙則責益重故
夙¶夜在公鞠躬盡瘁惴惴然以恐掄擇人才以任庶事
恐瘝厥官¶劑量儲蓄以資國用恐厲厥民振揚風紀以
率群吏恐骩厥法¶仰思未得真有古人終夜不安寝之
意是以人見其今之夀耳¶不知其平生履歴之多見其
今之樂耳不知其中心憂畏之至¶彼僥倖之是圖逸豫
<pb:KR4e0131_WYG_045-12a>
之是耽如世小夫之所為欲享其夀且樂¶不可得者則
所以致此者果易乎哉夫三公所以有今日者固<md:KR4e0131_SBCK_045-7b>¶出于
自致亦惟其身之遭際耳葢生全盛之世立重熈之朝
頼¶聖天子在上優禮之愈加信任之不貳得以成其夀
且樂者不¶然亦豈可得哉衆以為然乃更舉觴以祝三
公曰願自今躋于¶上夀黄髪在位益竭謀猷以副聖天
子倚毗之心三公亦¶舉觴以酬曰願諸公同心以輔聖
政流無窮之聞為邦¶家光祝已衆授簡請載之予曰賔
<pb:KR4e0131_WYG_045-12b>
主之意見于今日之所倡和¶者已盡此可略曰意之篤
者詞必複其何略之有乃載之是集¶也坐有善繪事者
為錦衣二呂君屠公援宣德初館閣諸老杏¶園雅集故
事曰昔有圖此獨不可圖乎二君遂欣然模寫各極¶其
態因按其次第繫于巻中其始並湖石坐者左為佀公
右為¶許公一童子拍手導鶴舞以娱之為周公坐稍遠
使其二子共¶具伯曰太學生孟捧杯前行仲曰刑部主
事曽方拱立聽命並<md:KR4e0131_SBCK_045-8a>¶立竹間者左為李公右為顧公皆
<pb:KR4e0131_WYG_045-13a>
凝然有思若索句狀屠公則¶章已成一童子捧硯從竹
下書據石案而題巻者為予共案坐¶而持箑者為王公
執塵尾者為閔公亦若有所思者獨坐而握¶巻則為秦
公其集句已就之時歟若二君左為紀右為文英展¶畫
並觀而圗終焉園中艸木非一種而竹多且茂故以竹
園夀¶集題巻首巻成轉寫各得一巻藏于家又出屠公
之意云是嵗¶六月二十八日吏部左侍郎長洲吳寛序¶
　　　太子少保左都御史閔公七十壽詩序
<pb:KR4e0131_WYG_045-13b>
國家定都于北又及百年比來都下生齒益繁物貨益
滿坊市¶人蹟殆無所容自畿甸以逹于外年榖屢登人
畜厭食舟車轉¶漕千里不絶可謂盛矣予嘗觀漢史稱
文景之世京師之錢¶貫朽而不可校太倉之粟腐爛而
不可食衆庶街巷有馬乘字<md:KR4e0131_SBCK_045-8b>¶牝者擯而不得聚㑹守閭
閻者食粱肉為吏者長子孫居官者¶以為姓號竊歎其
盛至此不圖于今日復見之何其幸哉夫漢¶之所以至
此者豈世道之自爾良由文景在上清静恭儉有以¶致
<pb:KR4e0131_WYG_045-14a>
之耳考之當時為大臣者又皆質樸厚重以喋喋利口
為耻¶若執法之吏則有御史大夫直不疑之為人人稱
長者此所以¶助成一代之治化也葢孔子曰禮樂不興
則刑罰不中刑罰不¶中則民無所措手足夫民至於無
所措手足又何休養生息之¶有此法吏之得人民命之
所以生全而國脉之所以延長也仰¶惟今天子在位一
紀于兹聖德好生尤重刑辟治化¶流行固非文景之可
儗至所以執法者則為烏程閔公公少起¶科甲初授監
<pb:KR4e0131_WYG_045-14b>
察御史已有廉謹名自是出入中外並為法吏名¶益振
于時遂以右都御史總督廣東西戎務自公愈持重不
邀<md:KR4e0131_SBCK_045-9a>¶異功民夷感化嶺海晏然天子嘉之召拜南京刑部
尚書¶居二年始改左都御史俾握臺印再加太子少保
公居位更持¶大體憲度既肅獄訟尤清長者之風無忝
漢吏於是公年七十¶上䟽求致仕天子固留之且有端
慎老成之褒士大夫以¶為榮冬十二月十七日為公始
生之期其僚友右都御史佀公¶幸公之留而喜公之壽
<pb:KR4e0131_WYG_045-15a>
也告于法署諸公及與公素所厚者乃¶皆作詩賀之佀
公以予與公有鄉邦之契來以序請葢予又嘗¶觀諸史
凡刻薄之徒深文巧詆號為酷吏未有不反中其身者¶
惟厚德之人徃徃富貴夀考不少差爽固天道之自然
也今天¶下如漢盛時非特殷富而已黄髪鮐背之老嬉
游閭里所在而¶是問其夀非期即艾彼亦蚩蚩安知所
以至此者則夫天道顧¶獨于公遺之乎自是公夀當加
秩當増尚安于位助天子<md:KR4e0131_SBCK_045-9b>¶養育元元以成太平之治又
<pb:KR4e0131_WYG_045-15b>
將有序其事者然則七十之詩其¶殆首倡乎𢎞治十二
年嵗次己未十二月望日¶
　　　山西參政祝公夫人錢氏慶壽圖序¶
吳中以儒名家者錢氏居其一夫人則同知靖安州用
昭之子¶而少育于其伯父樂琴先生孟書以歸于今山
西參政祝公公¶以文章掇髙科以功業歴貴仕夫人所
以享其富盛安榮者三¶十年于兹今公既致政家居夫
人年且六十心安體舒視明聽¶聰怡然不知其老之至
<pb:KR4e0131_WYG_045-16a>
也其生八月三日子瓛既托畫史為愛¶日之圖而求太
史天全先生為文書其上矣其子壻湯瑄曰吾¶半夫人
子也今為夫人壽獨無以寓其祝願之意可乎則圖所¶
謂麻姑赴宴者諉予書之予曰夫人之夀有太史為之
文太史¶之言至矣予尚何言即予有言豈能彷彿于太
史之萬一也瑄<md:KR4e0131_SBCK_045-10a>¶曰不然圖各有意意各有在幸子無終
辭因為之言曰夫麻姑¶非世所謂有道而僊者乎昔之
記其與蔡經王方平遇者其言¶荒唐怪誕不可盡信要
<pb:KR4e0131_WYG_045-16b>
之人少思寡欲以全其天年此事理之¶所固有若夫熊
經鳥申吐故納新而云千二百嵗吾形未嘗衰¶者此則
所無也何以言之古之人若秦始若漢武天下之事其¶
謀無所不致其智無所不得其力無所不取而于僊之
一事終¶不可致不可得不可取者豈秦漢之謀之智之
力不若人也葢¶以求于事理之所無者故爾夫人莫彊
如秦皇莫富如漢武而¶於僊猶若此况下秦漢之萬萬
者哉此世之君子所以無僊也¶今夫夫人生長儒族而
<pb:KR4e0131_WYG_045-17a>
來嬪君子以養其心以檢其身以和其¶家者既無所不
至可謂求于理之所有者矣是以康彊悦豫獲¶享大年
豈非亦事之所必有也哉而况膺封典被寵渥有<md:KR4e0131_SBCK_045-10b>¶君上
之㤙娱心志享甘㫖有子女之養其所以為僊者葢多
矣¶彼世之所謂僊者果足為夫人慕乎然則斯圖也可
以無作而¶復作之者其亦假是以寓夫祝願之意也夫
丁亥八月朔日序¶
　　　壽王孺人序
<pb:KR4e0131_WYG_045-17b>
成化十二年監察御史王君克深奉上命出按浙西蘇
松¶常鎮四郡嵗滿將代還朝君廣平威人也母汪氏䝉
恩封¶孺人既夀且康以享祿養于家君欲便道登堂爲
孺人夀來乞¶予一言予以君有可以夀其母者應曰唯
唯葢常鎮間有大渠¶凡兩浙漕粟率由此以逹于江或
以其水淺隘宜浚鑿者言于¶廵撫大臣大臣適務納群
䇿欲興利東南遂以其説可用也發¶四郡民夫萬餘徃
赴其役然不知渠實于漕舟無妨也時農方¶務收穫日
<pb:KR4e0131_WYG_045-18a>
夜供賦税事譁然畏行君聞之曰農既無暇又時向<md:KR4e0131_SBCK_045-11a>¶寒
人將皸瘃此豈施畚鍤時耶即移郡縣止之未㡬天大
雪寒¶甚江湖皆凍合人履氷而渡寠人僵臥不能出户
向之役者於¶是舉手加額曰我輩㣲王御史凍死水濵
矣迨明年春雪益甚¶平地三尺餘菜麥皆不熟入夏滛
雨連月下田成巨浸穀價踴¶貴民飢甚大臣遂下令勸
分一時徤吏奉行恐後料人貲産使¶出以助有司徃徃
不得其實或盡出所有不足則伐木撤屋以¶給貧者貧
<pb:KR4e0131_WYG_045-18b>
者無實惠富者廢恒産人情兀兀相率有流離之勢¶君
廉知其弊復移責郡縣大臣尋亦悟事寢而人始安爭
益感¶君君之行事他皆不暇書獨此二者有及人之惠
故書之夫君¶之惠及人既多孺人之夀吾不能量也所
謂有可以夀其母者¶以此孺人以洪武己卯生今年八
十矣有四男子其季御史君¶一女適大理評事廣宗陳
觀觀予同年進士云成化戊戌嵗春<md:KR4e0131_SBCK_045-11b>¶正月八日序¶
　　　丘母太安人夀詩序
<pb:KR4e0131_WYG_045-19a>
當子産之初治鄭也輿人歌之有孰殺子産吾其與之
之語及¶三年又從而頌之予嘗歎春秋之世去古未遠
為國者以禮法¶䋲其下下輙興謗如此及其乆也政澤
既洽公論始定而頌亦¶興焉則又見人心之古猶自若
者向使子産之治鄭也未三年¶而止吾見其終負謗而
去安能自明于後世哉雖然謗者凡民¶之無知者耳君
子之察衆惡必不因凡民之言而無遺愛之許¶也鄱陽
丘侯時雍來守蘇郡郡甚大而侯之才則長簿書獄訟
<pb:KR4e0131_WYG_045-19b>
談笑而辦治既有餘力將興文事舉禮儀而先之以館
舎學校¶之修建當是時民固未信也相與譁然葢陽受
其役者雖若不¶堪而隂被其賜者亦不知也侯既以濶
畧自信為之益力於是<md:KR4e0131_SBCK_045-12a>¶以例報政于朝概以不謹去職
一時士之有志于國家儲¶人才者相與深惜之然侯為
人不獨長于治郡而已性且孝公¶務稍暇退事其母太
安人者甚至凡吳中水陸珍品悉致之以¶為朝夕養及
是將歸其家告予曰霽嘗恨吾母老不得專意養¶之今
<pb:KR4e0131_WYG_045-20a>
雖不及共臣職得共子職足矣且曰蘇之士大夫嘗設
二¶十題繪圖賦詩為吾母夀而序文尚缺願為我書之
予應曰諾¶久之始克酬其請葢昔之為賢子者養其親
也以道其為母之¶賢者享其子之飬也亦以道以道雖
處窮陋之鄉終日啜菽飲¶水其中樂不以道雖處崇髙
之位終日烹鮮擊肥其中不樂也¶惟宋歐陽文忠公之
貶夷陵其母言笑自若謂其子曰汝能安¶之吾亦安矣
人至今稱賢母子今侯之去職也亦三年矣子産¶之謗
<pb:KR4e0131_WYG_045-20b>
雖不能止于當時而公論亦已定于今日其為之子者
既<md:KR4e0131_SBCK_045-12b>¶坦然而無愧則為之母者宜釋然而無憂而况人情
安乎故鄉¶非若文忠之遭貶乎又有子專意以養不為
官守之所紛擾乎¶樂其可勝言哉凡侯平日之為養必
以祿俸吾恐鄱陽之人疑¶太安人之或有所不樂也故
推侯之以道養者書以為序予又¶聞侯之將歸其鄉也道
由吳中奉太安人以歸屬縣持白金為¶贐者凡千兩侯
悉揮去不顧若然則侯之賢過於今人逺矣因¶書之以
<pb:KR4e0131_WYG_045-21a>
見其所為養者益以道云太安人某氏為贈刑部主事¶
某之配其生為正月三日明年夀八十矣¶
　　　靳母太孺人范氏壽詩序¶
太孺人范氏出京口名族為温州經歴靳君某之配今
翰林編¶修貴之母也少得婦道事温州有賢名温州以
廉能為上下稱¶重去郡二十餘年人猶思之道京口者
必問安否人以為必有<md:KR4e0131_SBCK_045-13a>¶妻以相之也初太孺人屢孕不
育欲為温州置妾温州不可而¶止既而生編修君則太
<pb:KR4e0131_WYG_045-21b>
孺人年㡬五十矣編修君志向既髙力¶學不怠遂首冠
鄉舉及禮部廷試並在髙等一日文名殆遍¶天下人又以
為必有母以教之也其既授秩翰林乃迎養其母¶于京
師居二年偶以私事乞歸於是太孺人當受封典有日¶
顧不少留以待復從其子而行行有日編修君走予告
曰吾母¶老矣以某祿仕之故徃來道上不獲安居自愧
無以樂其志者¶奈何予曰樂哉葢男子生而有志于四
方及壯而去之逺亦莫¶不以鄉井為念况年老者哉况
<pb:KR4e0131_WYG_045-22a>
若太孺人之處閨闥者哉暑雨¶初至河流暴溢順流而
南行不必至其鄉而樂矣及夫長江既¶逹金山在望舟
行而將艤則不必至其家而樂矣於斯時賔客¶親戚以
及郡縣聞子之有夀母而歸也相率造門稱賀而子冠<md:KR4e0131_SBCK_045-13b>¶帯儼然侍立左右舉觴酬酢太孺人有不樂者乎曰樂
吾所得¶同朝士大夫詩數篇将及其時歌以為夀願書
其説于上遂書¶之¶
　　　皇甫母夀序
<pb:KR4e0131_WYG_045-22b>
今世以慶夀為事者嵗不知㡬人豈今之人獨好乎事
哉天下¶承平既乆人得全其天年喜而有慶人情固然
然慶者在人受¶其慶者在我能思吾身也孰從而生吾
夀也孰從而致則世之¶不敢受慶者多矣吾邑皇甫君
彦明以永樂己丑生至今成化¶戊戌年既七十其配吳
氏年亦六十有五親友將徃慶之如常¶禮彦明瞿然不
敢受然慶者亦鬨然不可遏則曰吾幸有老母¶在堂明
年夀且九十願移所以慶吾者為吾母慶何如其子信
<pb:KR4e0131_WYG_045-23a>
郡學生也使來質之予予曰若翁可謂善處夀者矣知
所以有<md:KR4e0131_SBCK_045-14a>¶其身而不遺其親知所以及其親而不違乎人
厚乎人倫近乎¶人情其誰曰不可行於是嵗四月十有
四日其母之生朝也客¶皆登其堂再拜其母畢然後向
彦明夫婦亦再拜君子謂皇甫¶氏之有慶也可以觀孝
亦可以觀禮遂載之文而傳之¶
　
　
<pb:KR4e0131_WYG_045-23b>
　
　
　
　
　
　
　
　家藏集巻四十五<md:KR4e0131_SBCK_045-14b>¶<md:KR4e0131_SBCK_046-1a>¶
<pb:KR4e0131_WYG_046-1a>
欽定四庫全書
　家藏集巻四十六¶
　　　　　　　　　　　　明　吳寛　撰
　
