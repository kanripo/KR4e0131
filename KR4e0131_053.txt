# -*- mode: mandoku-view -*-
#+TITLE: 家藏集
#+DATE: 2015-09-23 10:28:16
#+PROPERTY: JUAN 53


五十三¶
　　　　　　　　　　　　明　吴寛　撰
　　題跋三十九首¶
　　　跋清明上河圗¶
金燕山張著以此圗為張擇端筆必有所據至後人乃
以擇端¶作于宋宣政間今畫譜具在當時有如斯人斯
藝而獨遺其名¶氏何耶太卿朱公藏此已久予始得展
<pb:KR4e0131_WYG_053-1b>
閱恍然如入汴京置身¶流水游龍間但少香塵撲面耳
朱公云此圗有稿本在張英公¶家盖其經營布置各極
其態信非率易所能成也¶
　　　跋蘇子美草書老杜絶句¶
全卿侍御得此巻示予予初閱之以為山谷書不知其
出于滄¶浪翁也盖翁晚寓蘇州其手蹟絶少雖予蘇人
亦未嘗見其書¶也山谷與翁生同時盖嘗師之故其書
相類後特加工耳然翁<md:KR4e0131_SBCK_053-1b>¶之妙處未可輕論所謂惟觀其
<pb:KR4e0131_WYG_053-2a>
深者知之¶
　　　題倪雲林畫¶
雲林子當元末不與陳敬初輩食張氏禄避地雲間以
全其身¶盖鴻飛冥冥不麗于魚網者也此竹石圗作于
亂定之後乃¶國朝建元洪武之嵗而雲林為書甲子其
意欲效陶靖節耶然¶不知雲林出處與靖節同否范齋
先生俾予題識因以質之¶
　　　跋周寅之八哀詩後
<pb:KR4e0131_WYG_053-2b>
崑山周寅之作八哀詩盖擬杜子美以哀其鄉八賢者
也八賢¶中予所識者憲副張公侍郎葉公及朱評事三
人若憲使王公¶今秀水教諭成憲之祖予嘗表其墓者
而盧太守殷教諭及孫¶刑部亦素聞其文行氣節者也
所不知者呂沁水而已然列于¶諸公之間其為人亦不
待論矣即此可見崑山之多賢而况或<md:KR4e0131_SBCK_053-2a>¶有所遺乎予於
寅之亦未之識成憲携其詩来示并得其自序¶讀之知
其向慕之髙已超乎流俗豈特取其詞而已哉
<pb:KR4e0131_WYG_053-3a>
　　　跋楊文貞公并楊晞顔尚書遺墨後¶
寛㓜則聞兩楊先生寓武昌時所與共貧賤之事今觀
文貞公¶手帖益信所傳之不妄若晞顔尚書則詩文數
首亦出手書藹¶然有徳者之言也噫世豈有文行若兩
先生而長貧賤者乎玉¶女于成是豈虚語吾黨安居厚
奉而嬉游不學其終為常人也¶宜哉寛生也後不及識
文貞公昔居鄉里猶幸遇尚書于道時¶尚總角尚書年
已八十餘猶下馬與揖其謙厚如此巻首有小¶像故獨
<pb:KR4e0131_WYG_053-3b>
知其似閲之不覺竦然起敬也吾鄉湯原靜舊藏此今¶
傳其子曰忠忠以太學生游京師重其先人遺物出入
必偕非¶但名賢詞翰可重而已<md:KR4e0131_SBCK_053-2b>¶　　　跋唐賢夜宴圗¶
唐賢夜宴不見載記畫者特意當時必有其事想象為
之耳此¶固不必深論獨太宗方在秦邸羅致人物極一
時之盛至于王¶魏楚材後来復收用之其終成貞觀之
治宜哉論者獨以敬宗¶何人亦從房杜之列夫開館置
<pb:KR4e0131_WYG_053-4a>
屬始皆以文學進彼能為帝丘¶之對者徒以該博見取
耳唐史序十八人者特殿其名意亦有¶在吾固有感乎
世以文學進者不能皆賢其利口辯給能免乎¶邦家之
禍也耶此巻為翰林編修黄子敬所藏子敬志識甚正¶
其亦有感於兹乎¶
　　　跋徐仲山紀行詩¶
使勞事也古詩有豈不懐歸之語盖使臣之意而其君
能道之¶如此至曰大夫不均我從事獨賢則直形於言
<pb:KR4e0131_WYG_053-4b>
矣仲山武選有<md:KR4e0131_SBCK_053-3a>¶冊封鄭藩之行往返餘三千里有所感
遇嘿然成詩驛舍止宿¶輒索紙筆録之當窮冬逺行衝
犯霜雪勞亦甚矣而其意和平¶閒靜略無怨懟又將出
於四牡北山之上也乎¶
　　　跋張氏尺牘¶
故元時宜興張氏自鶴溪而下累世好文雅多所交游
其往還¶尺牘散落人家克温以邑人故能聚成此巻亦
愛前輩之意¶也張氏以為吴縣尹者予嘗過吴中治
<pb:KR4e0131_WYG_053-5a>
平寺見小屏上刻其詩¶一首當時為人所重如此壬子
六月九日病中無聊為書此于¶後¶
　　　書拙修菴記後¶
右拙修菴記一篇故中書舍人王君允逹為亡弟原暉
作者菴¶在東莊續古堂後西偏拙修云者盖取東坡先
生和陶詩下士<md:KR4e0131_SBCK_053-3b>¶晚聞道聊以拙自修之語也記成于原
暉亡後之一年又五年¶而允逹亦不可作矣偶檢書篋
得之益増悲痛盖原暉平日謙¶抑好徳之心於此可見
<pb:KR4e0131_WYG_053-5b>
而允逹篤于孝友推以及我其情亦可¶識也因裱飾成
巻冠以二李先生題字并舊圗一紙姪奕既長¶知求其
父遺事乃歸而俾藏之¶
　　　題王荆公詩後¶
陳君堅逺舊嘗為予言其先艾菴先生藏王荆公墨蹟
亟欲見¶之而不可得頃其弟明逺始持来示覽之不類
公書特其詩耳¶其詩今載集中題曰天童山溪作盖天
童浙東勝處公為鄞令¶時所游行地也陳之先出宋相
<pb:KR4e0131_WYG_053-6a>
升之升之與公善復嘗共事後¶人自建寧徙鄞再徙南
京至堅明兄弟並以科第發身通守湖¶湘間清才雅操
有光祖徳為多夫先友不作而詞語若新故鄉<md:KR4e0131_SBCK_053-4a>¶雖離而
景物猶在是詩非秀國子孫藏之而誰耶¶
　　　題米原暉邏釣圗¶
吴淞秋晚羣漁集小舟捕魚淵中謂之起叢今觀史文
鑒户曹¶藏小米此圗覽之景物宛然其間漁具數種予
不能識安得陸¶魯望者為一一賦之
<pb:KR4e0131_WYG_053-6b>
　　　跋米原暉寓大姚村所書三詩¶
大姚在吴東四望皆水而有土隆然上有佛寺據之其
旁多居¶民隠然聚落盖江湖間一佳處也而陳氏實居
其地為望族昔¶米原暉嘗過此手寫三詩而為沈石田
所藏以玉汝大理里中¶故物也因以歸之自宋紹興至
今幾四百年不知流傳幾家而¶復歸其里人真竒事也
予憶舊訪玉汝宅扁舟出没巨浪間竟¶日始至自以其
地幽僻過者殆少乃今得米氏則所以使前人<md:KR4e0131_SBCK_053-4b>¶姓名不
<pb:KR4e0131_WYG_053-7a>
遂湮没而吾無羊叔子峴山之歎者非此詩也耶¶
　　　跋原暉雲山圗¶
玉汝既得原暉三詩他日過趙給事良度見壁間雲山
圗題曰¶作于大姚妹家顧而歎曰此又吾里中故物也
良度乃亦歸之¶玉汝因令其子鎡與詩蹟並藏仍乞予
題其後此圗自吴中轉¶徙京師今復歸其里人又益竒
也¶
　　　題朱陸二先生遺墨後
<pb:KR4e0131_WYG_053-7b>
朱陸二先生道學之妙皆傑出于百世之下者也世之
論者謂¶其學不同此特因其議論之不合耳夫惟不合
故各得發其所¶藴而理愈明豈非後學之幸哉二先生
並稱于世其遺墨乃亦¶聮焉朱子書與黄商伯作于提
舉鴻慶宫時正韓𠈁胄用事故¶有時論日變等語若陸
子書則殘缺不完莫知所與主名獨其<md:KR4e0131_SBCK_053-5a>¶語及晦翁者猶
存寧波通守王君必充家藏二帖已久與其弟¶宜都令
必懋謁選都下携以相示大賢君子之書豈區區所當
<pb:KR4e0131_WYG_053-8a>
題識亦可謂不知量者也¶
　　　跋陳閎人馬圗¶
世以韓幹馬為第一然明皇猶怪其無閎筆力令師之
今觀此¶巻雖破爛而人馬精神猶存信出幹之上也¶
　　　跋韓幹馬圗¶
韓幹畫馬之妙見於杜少陵之歌備矣所謂畫肉不畫
骨觀於¶此圗尤信¶
　　　跋石勒問道圗
<pb:KR4e0131_WYG_053-8b>
畫譜載隋展子䖍有石勒問道圗此幅殆倣之者劉後
村以為¶鄭夾漈家物今謙齋宮傅先生得之觀澄之禪
定勒之作禮意<md:KR4e0131_SBCK_053-5b>¶態各極其妙自是畫家絶品正不必究
其事也¶
　　　題馬逺栁塘聚禽圗¶
栁塘水漫群鳥翔集咫尺中似来親人晉簡文帝云㑹
心處不¶在逺其言妙矣¶
　　　題劉松年三生圗
<pb:KR4e0131_WYG_053-9a>
右三生圗趙松雪鑒為劉松年筆其後題詠者二十人
皆近代¶名僧盖亦有慕於澤者歟¶
　　　跋顔魯公祭文稿¶
禄山之變魯公與其從兄杲卿同心抗賊杲卿竟不屈
而死而¶為楊國忠所蔽無褒贈之典後朝廷用魯公訴
始贈太子太保¶謚忠節此公將赴饒州刺史至東京拜
掃先墓告于杲卿之父¶濠州府君元孫之文也其間歴
叙一門俱得蒙恩盖公道終不<md:KR4e0131_SBCK_053-6a>¶可冺如此公之書疏直
<pb:KR4e0131_WYG_053-9b>
清勁畧無一毫傾側之態其為人實似¶之盖不待使李
希烈知其遇難必死而不愧其兄也¶
　　　跋孫過庭書譜¶
孫過庭書譜曽為宣和御府所收有上下巻今下巻已
亡上巻¶亦不完然得其數字亦足以見古人用筆之妙
况此爛然累幅¶哉過庭書傳世者盖止此當永為洑溪
書堂之寳玩也¶
　　　跋髙閑草書千文
<pb:KR4e0131_WYG_053-10a>
唐僧多能書如髙閑其一人也閑又得韓昌黎文其名
益顯盖¶縑素易壊不必傳世惟載之名人之文則傳也
久觀懐素自叙¶多援士大夫語可見閑之書予特見此
知書者必能鑒之¶
　　　跋蔡忠惠公謝賜御書詩真蹟¶
蔡忠惠公書名重當時上嘗令寫碑誌則以例有資利
辭曰此<md:KR4e0131_SBCK_053-6b>¶待詔職也與待詔爭利可乎力不從竟已其人
品如此其書之¶莊重凡落筆皆然豈以御前表疏始不
<pb:KR4e0131_WYG_053-10b>
茍耶宫傅謙齋先生得¶此甚加珍惜盖非特重其書重
其人爾¶
　　　跋黄山谷書南山懶殘和尚歌¶
山谷好佛故書此歌亦甚着意然其平生固未嘗一筆
率易也¶
　　　跋趙松雪補唐人臨王右軍三帖¶
唐人臨右軍三帖固不若張翼之亂真然松雪所補視
唐人則¶如張芝之鴈行矣
<pb:KR4e0131_WYG_053-11a>
　　　跋趙松雪書王右軍四事¶
松雪翁平生學書以羲獻為師故喜書其事其風度盖
亦類之¶
　　　書分韻送文太僕詩首簡¶
文君宗儒以名進士歴宰永嘉博平政績暴著數為巡
按憲臣<md:KR4e0131_SBCK_053-7a>¶奏請旌異有㫖竟召入時同召者多得御史君
政績出同輩¶上顧以南京太㒒丞去士大夫為不平者
閧然而君談笑自如¶曰吾固宜爾也於是衆相與餞之
<pb:KR4e0131_WYG_053-11b>
有誦晉謝氏詩四句以似為¶宗儒今日發者乃分韻為
詩贈之既成什矣後數年宗儒稱疾¶歸而予以制服家
居適閲舊冊歎宗儒滯於㒒丞蓄其才猷不¶獲展布必
有任其咎者固吾黨之愧也¶
　　　題史氏宜樂堂詩序後¶
史氏在溧陽舊族且大永樂間仲川仲和兄弟作宜樂
之堂一¶時人多題詠而梁用之先生實為之序後七十
餘年仲和之孫¶户部主事文鑑求其詩不可得幸序文
<pb:KR4e0131_WYG_053-12a>
在梁先生集中乃録于¶巻而請士大夫補亡盖文鑑之
賢而史氏為有後也予又聞文¶鑑云序中名常者嘗預
修永樂大典時事竣當得太學生乃不<md:KR4e0131_SBCK_053-7b>¶屑就竟登進士
第仕至郡守盖其族之多賢久矣¶
　　　跋顔魯公干禄字石刻¶
此顔魯公干禄字也按成都句詠跋公嘗刺湖州此刻
初在其¶宅東㕔後翻刻蜀中予所得乃全幅然缺平聲
字雖上聲亦不¶完豈是二石或一石而兩面書之予所
<pb:KR4e0131_WYG_053-12b>
得者乃其半耶或所謂¶刓缺而不可推究者耶然不應
缺之之多也書盛於晉顧多破¶壊其體魯公此本特正
其繆誤以惠學者則其書名豈特妙於¶筆墨而已詠所
書與公書頗類豈嘗師公而得其彷彿者耶¶
　　　跋秦氏科第録¶
故舒城秦公子儀科第録三冊其孫户部侍郎崇化之
所藏也¶公以洪武己卯應天府鄉試中式明年㑹試禮
部再中遂登進¶士第凡試必有録公家所藏者嵗久皆
<pb:KR4e0131_WYG_053-13a>
不存及是户部公以科<md:KR4e0131_SBCK_053-8a>¶第繼起游仕于外從人訪得而
謄寫之始復完具方公登第後¶初授興山知縣在太宗
朝滿考命從給事中治事再署¶應天府事時仁宗監國
已知其名後公既擢刑部郎中尋¶以事調衛輝適洪熙
改元上輔政策二十五條悉見納已而有¶㫖召用俄卒
于道知公者盖深惜之於是侍郎公以清才雅望¶佐掌
邦計固其賢足以自致亦先世之所鬱而未發者有以
遺¶之歟
<pb:KR4e0131_WYG_053-13b>
　　　書大雅堂巻後¶
元季盗起蘄黄間陳友諒来冦饒州州人胡振卿集義
旅以助¶官軍鄉里方倚之俄有他冦至竟死于難其妻
趙氏又能守志¶不移﨑嶇避兵卒保其孤節義之美
可謂萃于一門矣其鄉周¶伯琦嘗為其孤節題所居之
堂曰大雅而金華宋太史而下皆<md:KR4e0131_SBCK_053-8b>¶書其事以傳振卿之
死至今殆百四十年其六世孫刑部員外¶郎韶寳藏遺
墨惟謹而刑部尚書旴江何公而下尚為書其事¶不已
<pb:KR4e0131_WYG_053-14a>
豈非其事足以感動乎人欲為暴白于世也乎予因憶
當¶時固有與其事類者盖元季倡亂以陳友諒張士誠
為首士誠¶自泰州猝入姑蘇守將托音不能禦遁去其
參謀楊椿獨挺身¶前向誓挫其鋒盗刃其胸瞋目怒罵
而死明日其妻覔其尸既¶得遂自經死於是楊㢘夫輩
亦傳其事而吴興張文蔚實為誄¶辭其節義若此雖吾
鄉之人有不知者盖惟無後人如員外君¶之賢故耳此
可歎當時尚有類此者惟無後人或未嘗託之文¶辭而
<pb:KR4e0131_WYG_053-14b>
人之不知者多矣此又以見文辭之有用也予嘗得所
謂¶誄詞者故於椿獨知之乃因讀振卿事敢附書于後
椿字子夀¶故蜀之眉山人流寓吴中為宋少師棟之後
平生多著述盖文<md:KR4e0131_SBCK_053-9a>¶士也¶
　　　跋鉅鹿耿氏公牘後¶
寛嘗閲耿氏家乘知其世序甚逺盖自金歴元累葉仕
宦雖不¶甚顯而未嘗棄儒為業及皇明有天下始定户
版耿氏猶以¶儒繫籍至科舉詔下而盧氏教諭汝明先
<pb:KR4e0131_WYG_053-15a>
生遂登鄉試先生¶有四子其季事英宗為南京刑部尚
書卒諡清惠清惠有¶三子其仲事憲宗及今上為吏部
尚書再世甲科顯¶庸于時清徳雅望濟美不絶而耿氏
遂為海内仕宦家之冠噫¶盛矣於是吏部公檢諸故篋
得其大父當時所給户帖及鄉試¶公據曰此吾家故物
不可棄也飾成鉅巻而謹藏之以寛在寮¶末公暇出以
相示夫所謂户帖國初人家有之而公據則凡¶預鄉試
者未必無也惟夫子孫賢雖世踰十紀而斷爛故物猶<md:KR4e0131_SBCK_053-9b>¶
<pb:KR4e0131_WYG_053-15b>
相傳如新否則煌煌寳墨玉軸牙籖往往有落于他人
之家者¶然則此盈尺之紙豈獨考見耿氏之先而其後
世之有人不於¶此而見乎耿氏初為鉅鹿大族後有諱
昉者仕平定為宣武指¶揮因家焉及汝明先生官盧氏
愛其風土而諸生感其徳教且¶留居之故今又為盧氏
人云¶
　　　跋趙彛齋畫蘭蕙¶
趙彛齋為宋宗室畫名在前元雖不若松雪翁之盛然
<pb:KR4e0131_WYG_053-16a>
胸中自¶有九畹百畝幽姿秀色溢出腕指間亦無聲之
楚騷也容軒隠¶君積學不仕盖同宗之賢者其藏此巻
固吾家舊物之可惜亦¶氣味相投而相好也耶¶
　　　跋豳風圗¶
國初林子奐作豳風圗每圗篆書其詩于後學士解公
又各疏<md:KR4e0131_SBCK_053-10a>¶其大畧而總題之觀之者如生于周處于豳而
古風宛然必如¶是而後為圗畫也¶
　　　跋下蜀江山圗
<pb:KR4e0131_WYG_053-16b>
此宋范寛畫下蜀江山圗也盖川峽之間戈船雲梯㨗
渡仰攻¶旌旗若林飛鳥莫度所以模寫王全斌輩一時
武功之盛大畧¶可見噫劔門天險古有是言然終不可
恃而人得以取之所謂¶固國不以山谿之險也歟¶
　　　題白雲親墓圗¶
故贈太子太保都察院左都御史陳公孟玉在永樂間
以太¶醫院醫士居京師悲父母早亡南望吴門輒潸然
流涕求得翰¶林王公汝嘉作白雲親墓圗記以自慰一
<pb:KR4e0131_WYG_053-17a>
時名公卿多為之詩¶今八十餘年矣其曽孫鄉貢進士
汴謹藏之而以示予盖記所<md:KR4e0131_SBCK_053-10b>¶稱太保公鎰時為監察御
史後長憲臺卒諡僖敏偉然為時名¶臣聲望在中朝功
業在西土為吴中仕宦之冠然不知太保之¶孝實有以
基之觀于此巻可以見矣後有著竇諫議録志程太¶師
墓者其必有取于斯¶
　　　跋林酒仙詩¶
酒仙名遇賢俗姓林在宋為蘇城東禪寺僧人傳其事
<pb:KR4e0131_WYG_053-17b>
甚異至¶號聖僧以其嗜酒故又號酒仙此巻皆其所作
詩也詩意有髙¶絶處盖寒山子之流當時張即之特書
以刻石其石已亡寺之¶東林房獨藏此本夫寒山子之
詩雖晦菴朱夫子亦賞之此酒¶仙之言所以不可廢也¶
　　　跋宋仲温草書¶
右索靖草書勢宋仲温書盖得其妙而無愧於靖者也
今人或<md:KR4e0131_SBCK_053-11a>¶肆妄議則以學之者之過而未見其真蹟耳¶
　　　跋原已松軒賦
<pb:KR4e0131_WYG_053-18a>
予舊見原已製此賦自以為未及古作者不即持出其
慎重盖¶如此夫今之文士才豪者固有之若詳宻典重
如原已者吾未¶多見也¶
　
　
　
　
　
<pb:KR4e0131_WYG_053-18b>
　
　
　
　
　
　
　
　家藏集巻五十三<md:KR4e0131_SBCK_053-11b>¶<md:KR4e0131_SBCK_054-1a>¶
<pb:KR4e0131_WYG_054-1a>
欽定四庫全書
　家藏集巻五十四¶
　　　　　　　　　　　　明　吴寛　撰
　　題跋三十四首¶
　　　跋
