# -*- mode: mandoku-view -*-
#+TITLE: 家藏集
#+DATE: 2015-09-23 10:28:18
#+PROPERTY: JUAN 65


藏銘一首¶
　　　陳處士墓誌銘¶
成化己丑春寛與處士之子瓊同試禮部不偶將南歸
半道而¶處士之訃至瓊痛哭不自勝即日易輕舸兼程
而行既抵家哭¶盡哀遂圗所以葬其親者乃泣告寛曰
<pb:KR4e0131_WYG_065-1b>
瓊有大罪三少逺㳺鄉¶校不得朝夕居家以事吾親吾
罪一也㳺學又不能奮發早取¶科第以光顯吾親吾罪
二也以科第故去數千里外親病不及¶嘗藥親没不及
臨棺吾罪三也負此三大罪吾何以名人子哉¶嗚呼往
矣不可逭矣雖然親有善而人不知知之而傳不逺亦¶
罪也然欲其傳之逺非假文詞不可惟吾親之葬某縣
某鄉某¶園既卜其地矣其年某月某日又卜其日矣其
事行又有吾友<md:KR4e0131_SBCK_065-1b>¶王抑夫論撰而為狀矣子知我深者願
<pb:KR4e0131_WYG_065-2a>
畀一言以逭我罪予悲¶其言不能以他辭拒也處士諱
某字某姓陳氏家長洲之陳湖¶世以善士稱于鄉處士
之父某贅于邑大姓吾氏國初吾既¶逺徙而陳亦衰落
處士極力田畝間以贍其家其妻錢氏躬紡¶織以助之
兩稅既充至身之衣食有不暇顧盖其勤苦有如此¶者
久之家乃裕所買田宅予人直寧厚里之無行者以處
士仁¶而可欺也取其田欲更售之處士再予之直不校
他售田者以¶處士真可欺也輒欲更售處士輙再予之
<pb:KR4e0131_WYG_065-2b>
既而里人亦感媿盖¶其醇慤有如此者遭嵗惡富室貸民
粟取息倍他日處士曰此¶正吾行惠之秋也反藉是以
自利乎卒少取之後人負其粟至¶八百餘斛歎曰此非
其家之果不足耶不然寧肯負我哉皆為¶之折劵盖其
長厚有如此者郡有納粟補官之例所司以處士<md:KR4e0131_SBCK_065-2a>¶名上
處士不欲部使者固強之處士亦固辭之曰吾寧出粟
不¶願官也其後郡邑㑭董區賦處士辭之不獲則使其
子珪代之¶盖其髙潔有如此者處士年既老母氏尚無
<pb:KR4e0131_WYG_065-3a>
恙依依其旁若孺¶子然每旦問安否莫必設酒肴於中
堂使子孫以次奉觴歡呼¶歌嘯以極其樂及親以天年
終居喪盡禮不以老故廢盖其孝¶敬有如此者嗚呼處
士之善行此其大凡也是不可使人知耶¶是不可傳之
逺耶予交於陳氏既久視珪瓊猶兄弟視處士叔¶父行
也南歸之日將拜處士於堂上而乞言焉然不意不可
見¶矣惜哉處士生於癸未十一月之哉生魄没於己丑
閏二月之¶旁死魄子男二長即珪次即瓊女三皆有歸
<pb:KR4e0131_WYG_065-3b>
孫男六曽孫男一¶女一銘曰¶
陳湖之濵有此徳人其徳伊何曰義曰仁仁不忮物義
不失身<md:KR4e0131_SBCK_065-2b>¶問其名居古可比倫漢有太丘魯有收門徳人
已矣流澤未止¶浩浩洋洋如湖之水經史滿牀禾稼滿
塲遺厥子孫如韋如龎¶彼美仲氏登貢于鄉尚有禄仕
為家之光尚有龍章賁于幽¶堂¶
　　　封文林郎河南道監察御史陳公夀藏銘(并序/)¶
成化某年某月某日封文林郎河南道監察御史陳公
<pb:KR4e0131_WYG_065-4a>
作夀藏¶于其祖墓之側既成求寛為銘寛公之里人也
寔知公宜銘銘¶曰¶
陳本媯姓虞舜之蘖滿封於陳後為楚滅完也奔齊以
國為氏¶歴秦漢唐聞人益起呉之有陳自洛而遷蕩析
離居有徳以延¶根柢完固枝葉華鮮迨至有明逾三百
年曰鎰有戒偉然深¶中長憲内臺事我三宗出釐西土
入保東宮以亢其家<md:KR4e0131_SBCK_065-3a>¶自卑而崇厥五兄弟公也其季在
洪武末壬午之嵗四月七日¶誕生于第鑄以命名有成
<pb:KR4e0131_WYG_065-4b>
其字公生嶷然越自童穉一似其兄¶美鬚鉅鼻匪貌似
之行實擬之流澤淺深隠顯使之赫赫門墻¶驚動小夫
公處其門視之如無豈無錦綺為衣為裳大布厚繒¶我
服則光豈無肥甘為肴為酒盂蔬勺水我奉則厚不惟
其身¶及其子孫以儉居侈以謙居尊昔在同氣求異其
居公讓不取¶如逺而疎匪家為謀唯子之敎僎也秀異
置之鄉校遂登甲科¶監察一道分司南都不墨不虣究
厥自來惟敎之效帝曰¶汝僎予為汝報錫之封章爛然
<pb:KR4e0131_WYG_065-5a>
堂奥豸冠峩峩繡服煌煌南街¶北里逍遙徜徉匪誇鄉
人君賜惟彰以頡以頏以接其兄公¶年七十宛然壯夫
獻酬百拜從者不扶達人大觀萬年須㬰臨¶淵履冰幸
全髪膚成必有壞惕焉預圗石湖之濵呉山之麓纍<md:KR4e0131_SBCK_065-3b>¶纍
若堂鬱鬱拱木鑿窽于兹我所自卜從我先人歛我手
足厥¶既訖功既堅既實載其初終磨此山石公之先代
有乘有譜有¶諱徳卿是曰曽祖均錫孟玉曰祖曰父以
子孫貴誥贈三老¶贈之何如都憲宫保母髙繼翁贈皆
<pb:KR4e0131_WYG_065-5b>
皆夫人公娶顧氏封孺人焉¶生三男子曰俊儀僎僎終僉
憲卒與俊先女子惟一周紀是姻¶孫淮漢潮浙汴沆涇
維漢暨汴將有科名有三女孫其一未行¶男一女四是
維孫曽陳徳未衰後當繩繩論撰執筆著之兹銘¶
　　　封奉直大夫户部貟外郎林公墓誌銘¶
林為閩著姓考其初多遷自固始公之先則始遷者曰
唐左朝¶奉大夫穆數傳至禹臣宋中神童科長子津為
尚幹官而家益¶大津三傳曰天錫天錫生必方必方生
<pb:KR4e0131_WYG_065-6a>
昌茂世有隠徳昌茂娶¶宋氏生子四人其季公也公諱
樵字汝談以字行别號梅竹翁<md:KR4e0131_SBCK_065-4a>¶為人孝其父母而友愛
其諸兄甚至居鄉里間惇尚禮義至老¶不倦人皆能道
之盖謂其孝曰公侍母疾必躬奉湯藥不以委¶人夜必
獨處而嘿禱于神以祈佑母没事父益謹他日父疾更¶
作適鄰郡盗起人争為避匿計公獨抱持其父無使驚
動及父¶没日惟守喪次不以事變中少違於禮謂其友
愛曰兄有患勞¶瘵疾者俗忌傳染或謂公宜逺之則侍
<pb:KR4e0131_WYG_065-6b>
奉益親兄竟没于其手¶其奉先忌日必祭月朔必薦以
至出告反面一遵古禮而行雅¶好客所以欵接而餽遺
者禮意甚洽嘗築别墅以與客游置琴¶奕樽爼其中相
與歡然也家故饒裕至鄰里有急難輙周䘏之¶無所悋
嘗曰吾父嵗散榖三百石行之七年而没今吾以食口¶
衆費去所散榖安得如吾父之數終身行之乎盖謂其
尚禮義¶又如此公有子尤善訓誨㓜即諭以先世事使
知立家之難稍<md:KR4e0131_SBCK_065-4b>¶長延良師于塾敎之而時親校其所業
<pb:KR4e0131_WYG_065-7a>
不少縱也後二子㙱壂¶相繼擢進士第列官于朝人為
公榮之於是公用㙱貴初封¶工部主事加封今官嵗丙
午年已七十餘二子竝以公事過家¶捧觴稱夀人益為
公榮而公亦自以為樂也已而公戒其子曰¶吾幸康強
汝輩宜勿以私情顧戀及皆還京師而公以明年正¶月
五日卒矣享年七十有三二子既聞訃予往弔之則悲
慟不¶勝且以墓銘跽而固請明日乃奉其友周户部公
載之狀來公¶為人予昔聞之故翰林編修李士英盖士
<pb:KR4e0131_WYG_065-7b>
英嘗敎其家塾知之¶為深予既信其狀之不誣而㙱又
與予為同年相好其何忍違¶之公娶葉氏封宜人子男四
曰㙱今為吏部郎中曰壂工部貟¶外郎曰址曰垐鄉貢
進士女二長適黄剛次適府學生陳鏗孫¶男四曰鑛曰
釴曰鑰曰鐧女二以戊申某月某日葬于閩某山<md:KR4e0131_SBCK_065-5a>¶之原
銘曰¶
閩越有民居海壖漢世徙實江淮間異時或從固始遷
爰自五¶季厯宋元其間林族久更繁仕版不絶世屢傳
<pb:KR4e0131_WYG_065-8a>
賢哉若人處丘¶園善誨厥子嗣厥先甲科繼登兩曹聨
推恩錫封屬髙年五¶福嚮用亦已全振振後來者益蕃世
濟其美美且專鄉人論徳¶無間言後欲考之石斯鐫閩
山歸全在髙原¶
　　　明故承徳郎刑部主事趙公墓誌銘¶
承徳郎刑部主事涇陽趙公就其子太守蘭之養居兖
州者數¶年他日有歸志其子不忍與别公諭所以涖官
者曰汝第行此¶以終惠斯民過養吾多矣蘭泣而志之
<pb:KR4e0131_WYG_065-8b>
公歸既抵家闢園林日¶與賔友為樂又踰年以病卒實
𢎞治三年三月二十五日也享¶年七十五後二十三日
太守聞訃哀慟不自勝即日觧印奔喪<md:KR4e0131_SBCK_065-5b>¶使人走京師乞
墓銘於予而濟寧學正盧君其邑人也為之狀¶趙世家
涇陽公之曽祖均玉祖仲良父秉才皆有隠徳秉才娶¶
王氏生子四人曰肅寛謐整後用謐貴贈至奉訓大夫
南京兵¶部貟外郎而王氏初封安人再贈宜人整即公
也其字子齊以¶永樂十四年十一月二十五日生生數
<pb:KR4e0131_WYG_065-9a>
嵗喪兵部公既長奉王¶宜人孝而事諸兄更恭兄謐初
㳺邑庠頗以家業為慮公挺然¶請身任其勞有所得輙
資給之謐遂得顓意問學竟首冠鄉舉¶繼登進士第仕
至江西左參政有聲于時嘗曰吾所以有今日¶者吾弟
之力居多其何忍負之當之官南京乃携其子去躬督¶
敎之不倦其子竟亦登進士第以仕即太守蘭也蘭以
初官刑¶部亦獲封公人以為公友恭之效云公為人介
而有容恭而有¶禮樂善好施恩意藹然一族人少孤貧
<pb:KR4e0131_WYG_065-9b>
無依特加撫養及長仍<md:KR4e0131_SBCK_065-6a>¶為備禮以娶鄰人遭嵗歉將鬻
田諭以不可而助遣之就食于¶外後歸復助之耕其人
竟保産業餘凡以婚喪缺乏來告往往¶斥所有以助畧
無責報意公既好義人益信服有爭訟者多往¶決于門
得一言即止而尤見禮於邑大夫比嵗行鄉飲必延致¶
為大賔更數及門存問公雖貴自持益謙謹人以是賢
之初公¶年五十嘗病昬不知人事者數日俄醒而言曰
吾病其愈矣諸¶子驚喜問故曰適見一老人謂我平生
<pb:KR4e0131_WYG_065-10a>
力善未宜死俾隨行約¶數步指以歸路遂醒人皆異之
已而病果愈盖至是又二十五¶年始卒公娶陳氏有賢
行封安人子男三人長萱不仕次即蘭¶次芝吏部聽選
官女一人適邑庠生孫璟孫男八人曰細蚤卒¶曰縡曰
絅曰緯餘尚幼女十一人曽孫女一人以卒之年某月¶
某日葬于邑安吉鄉東原先塋之次予與太守以同年
相好知<md:KR4e0131_SBCK_065-6b>¶其有賢父亦久序而銘之豈獨為孝子之慰而
已銘曰
<pb:KR4e0131_WYG_065-10b>
涇水洋洋屬于渭汭溉彼田疇其利不可計嗟嗟徳人
與水而¶逝其澤則存尚被乎後裔松栢在原爰識幽竁
封而崇之永矣¶百世¶
　　　莫君善慶墓誌銘¶
君諱慶字善慶别號南溪常之無錫人也無錫在江南
為上邑¶最稱富饒而君雅有特操凡衣服飲食所以奉
其身者未嘗因¶時俗好尚為少變也家有僮奴數人各
授以事門庭終日寂無¶人聲常暮扄門不再啓俄夜有
<pb:KR4e0131_WYG_065-11a>
扣而呼者甚亟君曰吾家固無¶事也豈有赴吾乞藥者
乎盖君嘗得竒方每以濟暴疾者問之¶果然平生於佛
老巫覡之謬妄一切屏絶讀史至奸侫事輙忿¶然作色
謂子弟曰是宜為戒然為人雖嚴厲若不可犯至所合<md:KR4e0131_SBCK_065-7a>¶者更欵洽兵部郎中秦公修敬以齒徳髙一鄉不妄交
際每過¶君必留坐竟日而返家有重屋數楹雅潔可居
更即溪上開别¶墅與同里有隠徳者四五輩往㳺其間
賦詩飲酒蕭然林泉之¶風庸俗人莫得而預也惟其中
<pb:KR4e0131_WYG_065-11b>
少容卒為人所不樂而君亦卒¶不少變是真有特操者
矣君有子驥與兄子驄愛而敎之必等¶二子用其敎竟
成而驄遂登甲科為名進士時君已没驄數感¶泣曰吾
何以報吾叔父也㑹以例暫還其鄉因得葬君乃來乞¶
銘意懇懇不休曰吾兄弟欲藉此以自慰耳予感其孝
卒諾之¶君生於宣徳庚戌五月十日卒於成化癸卯五
月十九日𦵏以¶卒之又明年某月某日墓在青山之原
娶龔氏有賢行子男二¶人長曰駿早卒次即驥女一人
<pb:KR4e0131_WYG_065-12a>
適龔復莫之先為汴人從宋南¶渡遂家無錫君之曽大
父曰能興大父曰順昌父曰文盛皆有<md:KR4e0131_SBCK_065-7b>¶隠徳至君雖益
好隠然能教驄仕自是莫之顯實君啟之銘曰¶
流俗靡靡未見其涘孰為障之有隠君子介而不近乎
名清而¶莫凂乎已考其平生是亦賢已其亡者身其歸
于是¶
　　　明故封監察御史李公墓誌銘¶
成化二十三年四月天子恭上母后徽號推恩臣庶¶凡
<pb:KR4e0131_WYG_065-12b>
京官七品以上父母存而未及封者悉與封之於是閩
縣李¶公中美用其子江西道監察御史&KR0177;之貴封如其
官鄉邦榮之¶盖公至是年已髙明年改元𢎞治正月十
日遂以疾終夀八十¶二越三月訃至御史君方按行畿
内即入朝納上璽書將歸¶守制以葬其父宜有銘乃奉
其鄉林廣州之狀來請廣州於李¶有姻友之好固知公
之為人而予與君為同年昔者君為秀水¶錢塘二縣其
地皆與吾蘇密邇則知其為政㢘平清謹使民愛<md:KR4e0131_SBCK_065-8a>¶慕及
<pb:KR4e0131_WYG_065-13a>
君居内臺益得憲體予竊敬之乃今知君之所以賢繄
有¶公之敎也公諱得嘉字仲美别號安素世居懷安之
焦溪大父¶琚始遷福城其地曰興賢者居焉琚生遂明
娶孫氏生公甫成¶童失恃執喪如成人比長奉母母安
其養而規畫家政悉有條¶理更能持勤儉遂裕其家母
心益樂性坦直和易待人無良賤¶皆盡禮意尤樂施予
每斥其子所分禄以濟貧乏自奉雖薄不¶計也郡嘗大
疫里俗惑於巫公家亦多病者日惟飲藥而已平¶居喜
<pb:KR4e0131_WYG_065-13b>
讀史見古人賢否得失可為法戒者輙書置座隅以自
儆¶其敎諸子必業儒數延良師于家塾而躬率之學諸
子或少懈¶必督責之後多有成云娶陳氏贈儒人先十
年卒子男四人烜¶鄉貢進士未仕而卒娶陳氏以守節
旌表次炤亦早世娶林氏¶次即&KR0177;娶藍氏次炫縣學生
娶謝氏女二人適朱灼黄世孚孫<md:KR4e0131_SBCK_065-8b>¶男六人賔實寛寰宥
憲以卒之年某月某日葬于邑長興山之¶原銘曰¶
惟徳之崇惟吉之逢遺其子孫復還其躬貴而考終尚
<pb:KR4e0131_WYG_065-14a>
閟兹幽¶宮¶
　　　封文林郎江西道監察御史王公墓誌銘¶
呉江王氏故邑之梅里大家也其先有諱夀之者當元
末自度¶兵亂當蹂踐其地避之邑中竟全其家是為公
之髙祖也曽祖¶良輔祖彦澂父守仁世有隠徳守仁娶
呉氏生公諱宗吉字天¶祐甫三嵗父母相繼下世頼庻
母浦氏撫育以長又里有呉善¶者與守仁故厚更力敎
公視如已子而公亦奮志以學業自課¶家有遺書日取
<pb:KR4e0131_WYG_065-14b>
而讀之務求通其義至忘寢食里父老見其謹¶厚而勤
可以為師也争延致家塾公年雖少偃然據函席敎法<md:KR4e0131_SBCK_065-9a>¶嚴厲一時以老宿目之既而歎曰學固為士也然吾家
故業農¶舎之不可則置田使僮奴耕以養生久之囷有
餘粟貧者稱貸¶不肯過取其息於是貸者益多或負其
粟不償他日貸之如故¶人謂其長者成化乙酉嵗饑悉
取逋劵焚之辛丑饑甚更出粟¶六百斛助縣官賑施以
例授承事郎非其志也他所為義事如¶寒者予衣病者
<pb:KR4e0131_WYG_065-15a>
予藥死者予棺平生不可勝計至於造梁以濟¶涉者七
鑿井以救渴者四亦其事也公貌修長而詞氣温恭雖¶
私居無戲言久坐無惰容接之儼然徳人也處衆誠而
恕慮事¶逺而周厚人而約已孝先而慈下喜誦漢人為
善最樂語題所¶居堂曰樂善因以為號其敎諸子有法
命伯季理家政仲叔習¶舉業各當其材其仲竟登進士
第授監察御史有聲憲臺比嵗¶公從受封如其官階文
林郎吳江自昔有臞菴王氏以隠蹟遺<md:KR4e0131_SBCK_065-9b>¶邑中公即所居
<pb:KR4e0131_WYG_065-15b>
東開圃種橘千株竹萬竿築亭館其間又創月¶湖連陂
於松江太湖之上為别墅數與賔友往㳺賦詩飲酒樂¶
而忘歸人以為思致不減雪灘也其年七十有三以𢎞
治十年¶十月四日卒娶于氏先卒繼娶沈氏有賢行封
孺人子男四伯¶曰賢承事郎娶龎氏仲曰哲即御史君
娶申氏亦封孺人叔曰¶明國子生娶賀氏季曰敏娶申
氏女三長適郁縉次適徐質俱¶縣學生次適朱佩孫男
五曰恩縣學生曰懋曰京曰東曰惠女¶七曽孫男一曰
<pb:KR4e0131_WYG_065-16a>
檜公嘗擇葬地得於呉縣王山之陽為山水勝¶處心甚
樂之遂依古制預治棺歛之具至是卒諸子卜卒之又¶
明年三月一日安厝哲既聞訃以廵按廣東還例造闕
下復¶命已乃謁予泣拜奉事行之狀以墓銘請予與公
同鄉嘗再接¶公信乎所謂徳人者乃按狀書以序之而
又得公平生訓戒子<md:KR4e0131_SBCK_065-10a>¶孫之語曰處世勿急急於謀利薄
田數頃足以具饘粥與其過¶取以賈怨致禍孰若省費
以安已濟人又曰凡百成敗皆有天¶命吾老矣平生經
<pb:KR4e0131_WYG_065-16b>
歴雖小事未有不由天成者慎勿患得失而¶喪名節也
謂哲與明曰汝輩他日倘遇時致用慎勿以刑立威¶以
偏㫁事以利喪守以死易節盖理訟以虚心仁恕求之
尚不¶得民之情況任情偏執以肆殘刻乎且盗賊以貧
窮傷人刼財¶自罹刑殺士君子食人之食反藉其勢殺
人以利已天其祐乎¶吾雖不仕然見郡邑仕宦以輜重
歸者不數年遭不肖子孫蕩¶廢無遺以清白歸者其子
孫必賢盖天理也其言皆有補於世¶敎因備書之以為
<pb:KR4e0131_WYG_065-17a>
王氏家訓云銘曰¶
作邑于吳太湖湯湯匯而支分于彼松江昔自梅里徙
家在兹¶爰歴四世維公受之考公之初而亦不易克自
勤渠以長家世<md:KR4e0131_SBCK_065-10b>¶匪直長之古亦有言為善冣樂公其有
焉既有于躬亦垂于訓¶閨門秩秩見此後𦙍繡衣直指榮
過里閭帝命襃封公承¶璽書有美園池㳺詠以樂我思
古人臞菴載作樂不可久孰從¶我游我有真宅山陽一
丘徳人雖亡風㫖固在傳隠逸者庻乎¶可采
<pb:KR4e0131_WYG_065-17b>
　　　封奉議大夫户部郎中史公墓誌銘¶
公諱塤字元諧號直菴姓史氏世為溧陽人生五嵗而
孤既長¶卓然自奮與其弟箎同心治家務持勤儉家僅
立輙好施予當¶景泰間嵗荐饑里人求貸悉發所有給
之後或不能償遂已其¶厚徳傳聞邑中然性伉直不畏
強暴里有匿羣盗而分財者一¶日面攻之其人愧恨則
使盗刺諸濳處盗知公不忍加害而去¶族人推其行惟
其言是遵有違其敎者與衆共責之不少恕念<md:KR4e0131_SBCK_065-11a>¶從兄驍
<pb:KR4e0131_WYG_065-18a>
騎千户源没于王事從父以辰孝行及祖姑貞烈竝祠¶
之以勵其族族人感化率向于善鮮有犯法者其儀觀
修偉外¶嚴内夷接之可敬治家有法巨細整整至如諸
子秩秩也子學¶用其訓登進士第居官有賢名公蒙恩
受封初為承徳郎户¶部主事進奉議大夫户部郎中享
年七十一其卒為𢎞治十二¶年四月二十一日也配沈
氏纍封宜人子男三人長即學户部¶郎中娶王氏封宜
人次孳娶倪氏次孚娶秦氏女一人適蔣徳¶威先卒孫
<pb:KR4e0131_WYG_065-18b>
男三人曰北生曰南生曰里生女二人卜卒之明年¶某
月某日葬湖埭村先塋之次學持其友吳翰林克溫之
狀造¶予請銘惟史氏之先顯于西漢以恩澤封侯者數
世至光武興¶復崇以功始封溧陽崇没廟食其地歴晉
唐以來仕宦不絶入¶國朝更多取甲科近嵗則若學與
給事後是也盖自崇至今千<md:KR4e0131_SBCK_065-11b>¶五百年子孫環廟而居不
可勝數南土論族舊且大當以史氏¶為首其詳見傳記
譜牒的然可考此不復著姑叙公為人大畧¶以見其隠
<pb:KR4e0131_WYG_065-19a>
于田里亦無沗其家世云爾銘曰¶
奕奕寢廟溧河之陽廟不廢祀子孫在旁詵詵衣冠莫
非孫子¶嗟奉議公克振而起隠節既善義方亦多視其
後人再取甲科¶生也榮封没也安厝百世其承鬱鬱其
墓¶
　　　封文林郎翰林院編修呉府君墓誌銘¶
翰林編修呉君奉詔修大明㑹典精勤盡&KR1348;書且成俄
聞¶其父可晚府君病即日束書曰方寸亂矣安能卒事
<pb:KR4e0131_WYG_065-19b>
乃謀歸省¶疏將上而其父凶問至矣予往弔之君泣曰
一鵬前日之請已¶不敢望顧復有所瀆未敢請耳盖君
謀歸時來乞文記其父號¶所謂可晚者冀持歸以慰悦
其心幸其病之瘳也故云然後數<md:KR4e0131_SBCK_065-12a>¶日持其友楊給事起
同狀來乞墓銘曰一鵬不得慰吾父於生¶前亦得慰於
地下然此豈一鵬之意哉幸憐之予感其言又數¶日君
將歸治葬促文甚亟曰葬具吾父自治已久顧無以致
吾¶力者幸憐之予益感焉府君諱行字仲恒姓呉氏蘇
<pb:KR4e0131_WYG_065-20a>
之長洲人¶其先有隠徳至其父宗遭外患而卒家業衰
謝府君時尚㓜奮¶志植家盖歴勤苦者三十年而家始
振當衣食初足即好為義¶事遇貧困者周䘏不計或有
所假貸傾囊與之有小官嘗負債¶客死呉中其子方為
他所負者追索不已府君顧為之請免仍¶贈以道里費
俾得還家其心之仁厚如此愛接賢士大夫有過¶門者
延欵恐後今工部侍郎海虞徐公至呉中輙主其家公
擇¶交者府君之為人可知也素不較人侵侮一旦為里
<pb:KR4e0131_WYG_065-20b>
胥以私憾¶故竄名尺籍中謂此如隠忍將不為祖先之
羞子孫之害乎白<md:KR4e0131_SBCK_065-12b>¶于官卒置其人于法有一奴横或來
告聞之盛怒即笞而斥之¶仍詣告者謝曰微君言㡬為
吾纍其氣之剛厲又如此家居武¶丘塘上商舟賈舍上
下相比不使其子治生業日督之問學其¶子竟登進士
第授國史官即一鵬也嘗因其子居京師乘興¶北來覽
觀衣冠文物之盛既而登西山飲玉泉樂之留一月而¶
歸未㡬蒙恩授封如子官感激于中數北望拜賜遺書
<pb:KR4e0131_WYG_065-21a>
其¶子俾圗報稱以無忘上恩甚懇懇也𢎞治庚申年七
十有¶二十二月七日以疾卒卒前一月忽拏舟徧訪郷
邑諸親友次¶至工部徐公對酒談笑竟日盖歸而卧病
不起臨卒索酒飲飲¶訖沐浴更衣而坐長孫在旁顧曰
其語而父慎勿過哀第記吾¶宿昔之言可也其明達又
如此府君娶司氏再娶趙氏贈封竝¶孺人子男一即一
鵬孫男三曰子忠子孝子文女一人以卒之<md:KR4e0131_SBCK_065-13a>¶明年某月
某日葬于吳縣天平山之隂銘曰
<pb:KR4e0131_WYG_065-21b>
武丘之塘流水溶溶秀眉豐頰乃有此翁善不近名里
有直躬¶其人不亡在吾目中惟徳之修惟吉之逢以振
其家以榮其封¶尚閟乎幽宫¶
　　　封承徳郎户部主事秦公墓誌銘¶
常之無錫有秦氏其先盖髙郵人在宋有從蘇文忠公
㳺以文¶章名世者曰觀子湛通判常州留武進不還其
後曰瑞五再徙¶無錫季子叔謙生彦起彦起生物初物
初生景薫景薫娶某氏¶而公為繼室楊氏出也諱霖字
<pb:KR4e0131_WYG_065-22a>
潤孚號卑牧子自其先祖以儒¶業教授鄉里愛公秀頴
置諸生中敎之既長學成邑中子弟争¶願得公為師居
家塾嚴敎條甚得師道人敬之稱必曰卑牧先¶生授業
之餘手一編終日不釋雙目為昏學既該洽尤精於史<md:KR4e0131_SBCK_065-13b>¶能歴記往事喜為歌詩有唐人風致為文尤長於啟劄
往往為¶人所傳誦所著述多成巻帙至于作書有法又
其餘事也平生¶自處静黙有能而不揚待人坦夷有犯
而不計清修苦節至于¶終身若其友愛之情兄震早亡
<pb:KR4e0131_WYG_065-22b>
能撫其遺孤弟雷無子復召與¶同處皆非人所能及者
公中嵗始得子曰金謂家世以儒業相¶承無顯者令習
塲屋文圗出仕金竟登進士第及為户部屬毎¶貽書戒以
居官之法所以成其子之賢名者又得父道也以金¶三
載考最蒙恩封承徳郎户部主事制詞有林泉髙蹈郡
邑¶遺才經學淑人化行鄉里之襃人以為無愧盖受封
者數年康¶強無恙與里中名士結碧山吟社賦詩飲酒
為樂一日金乞歸¶省公見其子歡甚數月疾忽作而卒
<pb:KR4e0131_WYG_065-23a>
享年七十七娶余氏繼王¶氏贈安人亦先卒子男二長
即金有文行纍官户部郎中娶鈕<md:KR4e0131_SBCK_065-14a>¶氏封安人次曰銘庶
出娶張氏繼徐氏女一適楊能孫男二曰¶泮曰湜女三
許嫁王儼張文惠華天福公生于宣徳二年七月¶五日
卒于𢎞治十六年正月九日以卒之年某月某日葬于
歸¶山新阡金居家遭喪既得躬治殮具乃以例上吏部
給符守制¶自為狀謁予曰葬有日敢以墓銘請盖金嘗
分司臨清迎養其¶父予憶過其地見之公被服儒雅翛
<pb:KR4e0131_WYG_065-23b>
然有隠君子之風可敬也¶況金之情懇可無以慰之乎
銘曰¶
士未必仕也學有以及乎人不獨成乎已也而況顯于
郎署賢¶哉有子足以行其志也有綸音以錫封有廪禄
以供養望八¶十而考終當瞑焉于吉壤<md:KR4e0131_SBCK_065-14b>¶　
　
　家藏集巻六十五¶
<md:KR4e0131_SBCK_066-1a>¶
<pb:KR4e0131_WYG_066-1a>
欽定四庫全書
　家藏集巻六十六¶
　　　　　　　　　　　　　明　呉寛　撰
　　墓誌銘九首　　
