# -*- mode: mandoku-view -*-
#+TITLE: 家藏集
#+DATE: 2015-09-23 10:28:15
#+PROPERTY: JUAN 35


　記十一首¶
　　　塗嶺南窩記¶
莆陽之野有鳳山山之北里許爲象峯峯之東又里許
爲寳澗¶澗之南二百步則爲塗嶺皆勝處也監察御史
林君貴實既即¶象峯葬其先進士府君鳳山葬其先太
<pb:KR4e0131_WYG_035-1b>
孺人則又遷其先大父¶兵部府君改葬于寳澗乃曰吾
于先世之藏亦既盡心矣惟吾¶奉遺體將六十年於此
不豫治所以藏焉之地其何以爲子孫¶耶於是又即塗
嶺而經營之既成坡壠聨屬于前水泉瀠洄于¶外其左
則峯巒北峙而昻然以高其右則嶺岫南趨而偃然以¶
下以其拱䕶之周宻也因名曰塗嶺南窩而屬予記之
蓋既久¶始克以復君初以名進士拜御史之職自以遭
遇清時感激<md:KR4e0131_SBCK_035-1b>¶奮發凢事可言不知則已蓋嘗上疏論大
<pb:KR4e0131_WYG_035-2a>
臣在景泰時事¶上命鞠於朝堂其罪叵測己而大臣且
爲救解言林某所以不¶可罪者上亦察其意在朝廷無
他圖也遂釋之當是時¶天子仁明大臣忠厚君剛直一
舉而三得之中外相傳以爲盛¶事君既出提畿内學校
建白益不已自度與時不合則移疾還¶家踰十年吏部
復彊起之至則都臺遂以兩浙鹽灋奏公往理¶出國門
未遠復即條數事馳奏人益爲公危之不自䘏也蓋¶公
至是剛直之氣雖凛然如故然心益勞貌益衰居數月
<pb:KR4e0131_WYG_035-2b>
實以¶病求去而不可留矣或謂君以孤童自樹立不思
保其身以延¶其世徒以有言責乃累累獻納以蹈危險
之地向非上保¶全之則無此身已久是固意在朝廷矣
奈家門何及此顧區¶區爲塗嶺之藏竊疑其所以爲孝
也孔子曰志士仁人無求生<md:KR4e0131_SBCK_035-2a>¶以害仁有殺身以成仁蓋
人未有不死者死固爲得其死况公¶固有言責而非犯
出位之譏者乎故得其死雖其身委之溝壑¶君子且榮
之豈徒榮其人且榮其父祖以爲有子也有孫也孝¶固
<pb:KR4e0131_WYG_035-3a>
莫大於此然此豈爲人臣爲人子孫者之所願哉今公
既幸¶其身之能保乃爲此南窩者百歳之後歛手足形
體附先人之¶側又合夫古人全而歸之之道其所願無
不得矣吾是以記之¶而不終辭南窩之前有田若干畝
歳所入可充祭祀其外雜植¶名果若干株嘉木又若干
株其實可食而材可用又公所以遺¶子孫者因併載之
以傳示于後世云¶
　　　承慶堂記
<pb:KR4e0131_WYG_035-3b>
無錫有大族曰鄒氏鄒氏有良士曰佑之佑之之先在
宋忠公¶以直諌聞天下其兄子朴則佑之所從出也自
是數世居田間<md:KR4e0131_SBCK_035-2b>¶皆有厚德至佑之而家益大佑之念其
來之有自也即所居之¶堂名曰承慶而謁予以記請既
久始克爲之夫所謂家國天下¶其勢相去大小遠甚至
論其所立則無不同者故周秦有國皆¶數傳而有天下
及其後或三十世而止或一二世而止則固係¶其仁厚
彊暴之不同耳今夫民庻之處鄉曲武斷豪奪以立其
<pb:KR4e0131_WYG_035-4a>
家者倏起而忽滅己不足論若夫其家之碩大蕃昌顯
榮久遠¶魁然爲郡邑之望者豈無自而致嘗考其先鮮
有不以仁厚立¶家者夫以仁厚立家初非欲爲子孫地
然天道自不容釋之觀¶于鄒氏是已佑之以是名堂其
知所自者哉然吾聞佑之已承¶前人之慶方且不自安
享復欲遺其慶于後人故其壯時濟貧¶拯困己汲汲如
不及及年且老深居一室足蹟不至城府悉以¶田業委
其子俾勿替其所以爲仁厚之事則鄒氏之慶殆無終<md:KR4e0131_SBCK_035-3a>¶
<pb:KR4e0131_WYG_035-4b>
窮者是故農夫之治田也勞於耕耨至穫而食則安且
樂矣然¶食焉而不知儲其穀種以爲來年耕耨之計則
食未有能繼者¶佑之善治田其必知此聊以是譬之¶
　　榮感堂記¶
今世以進士爲榮榮之者何葢進士天子之所親策問
而¶擢之者也及授之官秩勞績已著則又進之階頒之
綸昔以¶褒嘉之而於其上有父母又必有恩典及之人
尤以爲榮雖¶然其人幸而父母存焉所以榮之者固可
<pb:KR4e0131_WYG_035-5a>
喜也不幸而父母亡¶焉則所以榮之者適可悲耳中順
大夫知金華府盱眙陳公德¶修作堂於其邑之私第題
曰榮感意葢在此公嘗以書來曰某¶生數歳而先母見
背賴先君之教遂領鄉薦登甲科時先君亦¶棄諸孤不
及見矣既而某擢文選主事久之調南京刑部尋陞<md:KR4e0131_SBCK_035-3b>¶員
外郎每三歳考最輒䝉恩贈先君如某官先母由安人
至¶宜人一皆如制及某再陞郎中調武選遂出守名郡
得厚祿而¶吾父母去世久誠有如先正范魏公之歎者
<pb:KR4e0131_WYG_035-5b>
此吾堂之所以名¶也願有以記之予視其言戚然夫父
母之恩人皆知之然未有¶如蓼莪之詩言之詳且切者
蓋孝子不得終養故其情至此顧¶其人豈必有名位然
後有所感傷哉而公所以卒感焉者夫亦¶因得于其外
而益動于其中至其哀思無所發洩而姑以名其¶堂也
與葢予嘗讀歐陽文忠公什邡陳氏榮鄉亭記竊歎其
文¶則美矣然陳氏徒以預進士之選遂築亭以爲其鄉
之榮而誇¶之其意則陋也今公以名進士内居郎署而
<pb:KR4e0131_WYG_035-6a>
爲六卿之屬外守¶疆土而受千里之寄其榮加于什邡
之人數倍不以爲誇而反¶以爲恨於是賢於人遠矣公
爲政清簡靜重多及民之惠有子<md:KR4e0131_SBCK_035-4a>¶曰大章益好文繼取
甲科鄉人相傳以爲盛事而公終不以爲¶誇也¶
　　　魯兩先生祠記¶
魯兩先生者爲宋泰山先生孫公明復徂徠先生石公
守道也¶祠始建于今泰安州治之西而鄰于嶽廟金源
時遂為廟併元¶改建于嶽麓已而復爲浮屠氏據入國
<pb:KR4e0131_WYG_035-6b>
朝乃附祠于州學而¶規制狹隘祀禮簡率無以慰魯人
之思至是州守前進士德清¶胡君瑄白于廵撫山東左
副都御史無錫盛公公謂其事係于¶風化甚重慨然奏
請于朝事下禮部議從之仍俾有司每歳¶春仲祀以羊
一豕一秩爲常典於是胡君復請于藩臬諸公擇¶地得
於州治之東南以成化二十二年八月建祠焉工未畢
盛¶公以請老去而眉山吳公來代益重其事趣成之既
成胡君乃<md:KR4e0131_SBCK_035-4b>¶以書來請記於石大賢君子所以能使人久
<pb:KR4e0131_WYG_035-7a>
而尊崇者非區區¶末學所知顧請之之意堅不可已也
惟兩先生生宋盛時泰山¶來自平陽而寓於魯其學長
於春秋著尊王發微簡易公平多¶得經之本義一時名
公賢士高其學行至妻以女或就見之後¶范魏公富鄭
公交薦其賢始授官官止殿中丞徂徠則生于魯¶當孫
公退居泰山之時實執弟子禮事之其爲人好善嫉惡
嘗¶著怪說中國論及唐鑑以爲世戒而慶厯聖德詩尤
爲人所傳¶播常以經術教授于鄉在太學益以師道自
<pb:KR4e0131_WYG_035-7b>
居太學自此而興¶初舉進士甲科官止太子中允葢兩
先生平生見於歐陽文忠¶公墓志而國史取以爲傳者
其大畧如此按其言論其世信其¶爲大賢君子卓然出
乎流俗而表然爲一方之望者也故在當¶時並爲人所
尊仰至即其所居山稱之以配其德可謂至矣然<md:KR4e0131_SBCK_035-5a>¶泰山
雖嘗被薦而人亦嫉之不得盡其用若徂徠之剛直既
没¶而禍患作幾不能保其遺骸而庇其妻子小人之不
相容亦勢¶之所必至者今去之六百年雖天下皆知有
<pb:KR4e0131_WYG_035-8a>
兩先生而魯爲所¶寓所産之鄉道德之風藹然猶存宜
人尤尊仰之祠象煥然而¶不至于卒廢人心之公不能
自己如此又歐陽公所謂發先生¶之光者今則愈久而
愈光矣兩先生葬處守臣又推朝廷尊¶崇之意既加封
䕶惟謹且二氏幸皆有後而石差繁復選其人¶入學充
弟子員魯人之思庻幾慰之因併載其事刻之祠下云¶
　　　華氏粹墨軒記¶
無錫華氏有傳芳集予嘗閱之歎曰渢渢乎何一家文
<pb:KR4e0131_WYG_035-8b>
詞之盛¶如此然必有可以紀述者否則士大夫不暇於
此矣蓋於貞節¶堂知華氏之有婦於春草軒知華氏之
有子有婦而貞有子而<md:KR4e0131_SBCK_035-5b>¶孝人道之大端盡矣於此而無
紀述於文詞乎何貴貞婦爲元¶功德使司都事子舉之
妻陳氏孝子爲陳氏之孤㓜武而當時¶爲之紀述者則
禮部尚書干公文傳翰林學士黄公溍參知政¶事危公
素翰林承㫖張公翥太常博士胡公助江淛儒學提舉¶
楊公維禎其尤著者也㓜武四傳爲思濟益念先德思
<pb:KR4e0131_WYG_035-9a>
所以表¶揚之而當時爲之紀述者則禮部尚書王公英
大理少卿沈公¶粲太常少卿鄭公雍言國子祭酒陳公
詢武功伯徐公有貞其¶尤著者也歴歳既久遺墨宛然
實與華氏並傳于大江之南思¶濟之子守方既盡取他
作併刻之以成所謂傳芳集矣顧其間¶貞節春草嘗失
之他氏而復焉者於是守芳之孫璧字允章者¶爲之懼
特作屋貯之而題曰粹墨軒使來求予記其事葢予亦¶
見人家之藏墨妙者矣客至每出而誇之以爲竒玩然
<pb:KR4e0131_WYG_035-9b>
於其家<md:KR4e0131_SBCK_035-6a>¶世漠乎不相渉也有如華氏今日之所藏者乎
借有之或其事¶不足重亦惟為人一賞之資而已有如
華氏先世之可傳者乎¶則凢登是堂發其遺墨而覽之
者不惟見允章之賢而貞婦孝¶子之爲人亦若見之將
必正襟肅容罔敢䙝易有不泚然其顙¶惕然其心而感
發者乎吾是以書之¶
　　　東村記¶
吳江莫氏嘗顯於宋入國朝有諱禮者事太祖高皇帝
<pb:KR4e0131_WYG_035-10a>
爲户部侍郎當洪武之末不幸坐累没于京師舉族謫
戍邊徼¶第宅蕩然過者傷之及庚辰改元詔下其兄子
轅始自戍所¶釋歸漸理舊業世既承平轅子震字廷威
者更奮於學遂登進¶士第再入仕籍竟以清介寡合渉
歴郡縣歸老於家子旦能讀¶其書繼舉于鄉而莫氏之
名復振旦字景周好古有文追念先<md:KR4e0131_SBCK_035-6b>¶世不忘于懷蓋侍
郎公嘗即所居綺川之後築室藝圃號曰東¶村同時詹
中書孟舉寔爲題扁景周自新昌訓導秩滿而歸歎¶曰
<pb:KR4e0131_WYG_035-10b>
東村先侍郎所治也歳久蕪廢予當葺之乃悉以其尊
人所¶置田廬讓其弟昊將于此終身焉他日謁選吏部
過予敘故舊¶已乃以記請予既許諾而其子壻趙員外
栗夫始來促之於是¶吳中盛族稱于國初者零落已盡
豈意百餘年後再見其子¶孫如莫氏者乎然子孫能復
富貴皆不足道惟有禮義乃可貴¶耳而景周于此寔有
之夫綺川爲山水之㑹其勝處過於東村¶者無限必于
此而葺焉非知有其祖者乎且兄弟之間均分其¶産猶
<pb:KR4e0131_WYG_035-11a>
相爭訟者比比能悉讓之而使父母之心安焉非知有
其¶弟者乎知祖者孝知弟者友孝友具而人道已得他
尚何爲哉¶景周自爲東村記其意已備其將赴南京國
學之擢也念無以<md:KR4e0131_SBCK_035-7a>¶贈者乃終書此東村去吾家二十里
而近宋范文穆公石湖故¶居正相望湖上多名山予將
卜居與景周爲東西鄰異時扁舟¶及門當取文穆田園
襍興詩細和之以爲東村故事¶
　　　礪菴記
<pb:KR4e0131_WYG_035-11b>
世之夸者待其身甚美自以爲人不可及卒之終身無
一德名¶世以及乎人者惟賢者不然往往以樸陋頑劣
自處葢非甘爲¶庸人之伍其心誠不滿假惟見人之美
已之惡欿然如無能之¶人此德所以日進而人所以賢
也與礪爲悍石則眞檏陋頑劣¶之物昔之好石者不以
爲貴君子獨取之以自况焉毛君貞甫¶自爲諸生已有
賢名及登甲科表然進士之列人尤材之顧其¶意未嘗
一日足也乃以礪名其菴居而以爲號及是拜給事中
<pb:KR4e0131_WYG_035-12a>
將之南京來請予記夫石以堅爲材彼之竒巧秀潤者
非不可<md:KR4e0131_SBCK_035-7b>¶愛然多不適於用礪固悍石其質雖麤而性則
堅惟其麤且堅¶也物之欲成器者反以資之詩所謂他
山之石可以攻玉是也¶玉物之至美者猶資于礪非礪
則不能以成器礪之爲用亦切¶矣是可與他物之不材
者並論耶然則貞甫之去而入官也豈¶惟使朋友寮寀
資其德而已朝廷以留務見屬其責任不小¶將上有益
於君下有利於世又如書所謂若金用汝作礪¶者乎蓋
<pb:KR4e0131_WYG_035-12b>
以礪自處貞甫不以材美爲夸若可缺者孰知人方以¶
材美資之有不可缺者乎吾于貞甫斯文之契至厚者
敢以是¶告之¶
　　　華守方義事記¶
國家財賦倚江南而給郡縣有官都保有長皆特設以
治其事¶連數郡有廵撫大臣其職雖無所不治其實以
治財賦爲急也<md:KR4e0131_SBCK_035-8a>¶蓋其事甚重如此江南田賦在高等農
既受困至輸于公者視¶常額大率又出什四五以備蓄
<pb:KR4e0131_WYG_035-13a>
積之損轉運之費用是民困益¶甚禾始登里胥徵歛日
走于門所收僅輸于公即不幸有水旱¶風霜之變則家
無宿儲惟屋廬子女之鬻以償夫水旱風霜一¶歳之災
也其賦或可以例免如瀕湖之田日淪于水田亡而賦¶
獨存又誰爲之免者故民指爲子孫無窮之害曰吾寧
遇災也¶蓋其害自蘇松湖州皆然若常之無錫地勢較
三郡爲高然其¶東距邑六十里曰延祥鄉有鵝湖焉周
可三十里湖之北有蕩¶田三其曰清蕩故嘗築塘捍水
<pb:KR4e0131_WYG_035-13b>
自永樂乙酉大雨塘壞而湖决¶田之爲巨浸者凢五百
畝有竒顧皆國初没入于官者其賦¶視他爲重民破産
償不足則均于里之人久之亦不能償也鄉¶有華氏曰
守方甫敦樸謹厚人也數爲代償嘗自計曰此灋其<md:KR4e0131_SBCK_035-8b>¶可
久乎昔者周文襄公行縣至固憂及乎此具疏言于朝
始¶許民墾草田以收其入時民力已疲且以乏食而止
吾今使墾¶之於是視上福梅李懷仁三鄉得地如清蕩
之數乃發粟二千¶斛使民從事民曰此舉利我也爭欣
<pb:KR4e0131_WYG_035-14a>
然而趨已而其地皆成良¶田而賦自此足向之所謂害
者始息嗟夫守方眞善爲義者哉¶夫餒者人持斗粟與
之未必不喜然僅給數日之食而已及粟¶盡而復與之
而復盡復能與之乎故其爲惠也有時而窮是以¶孟子
謂鄭子産以乗輿濟人惠而不知爲政而謂徒杠輿梁
成¶者民未病渉也守方惟知此意故能爲此舉惜其老
於田間隱¶而不仕其澤止及于一鄉之人是可歎也夫
予不識守方獨數¶聞錫人談其義事而其義之大者莫
<pb:KR4e0131_WYG_035-14b>
甚於此因記之以遺其諸¶子炯燧焲俾視之庻幾兄弟
間以義相勸傳之子孫以爲家灋<md:KR4e0131_SBCK_035-9a>¶云¶
　　　貴溪縣重建儒學記¶
貴溪爲廣信屬縣象山竒偉薌水深長相與映帯乎逺
近者可¶望而可游也故其人亦多秀雅而有用于世然
人才之生非必¶皆學於家必有聚而教之之地則自宋
慶厯以來而學已建元¶季毁于兵當國初肇興文治始
復其舊歴三十餘年爲永樂¶丙申以圯于大水乃自縣
<pb:KR4e0131_WYG_035-15a>
治之東而西徙之有病其陿隘者仍¶徙于故址終焉逼
瞰江流每春水暴漲嚙其隄而垣墉輒壞修¶補之力視
舊益多而人復以爲病故都察院右僉都御史高公¶邑
人也方致仕家居謂學可拓而新之不宜以改作自諉
以右¶布政使三山陳公行縣且至託教諭陳玉振等白
其事陳公固¶有意于斯文者即命署縣事推官蔡君𢎞
逺經度之顧財物無<md:KR4e0131_SBCK_035-9b>¶所出爰召境内富民諭以意指衆
亦好義各出所有來助乃使¶訓術李祥軰恊力董其事
<pb:KR4e0131_WYG_035-15b>
然料材用僅足以完一堂而已乃成¶化十八年之冬始
作堂五間於舊廟之右爲師生講業之所當¶是時梁木
方架而東陽盧君適奉命來知縣事至日君謁廟¶已延
見師生爭以建學故告君曰功其成于我乎視其址誠
陿¶隘而旁有故驛舍地惜卑甚欲取客土增築廣之其
役甚重曰¶吾始至猝勞吾民乎於是民方以訟求直者
鬨然于庭乃悉使¶先就役而以情詞重輕爲差凢築之
深廣各十二丈高八尺許¶既平且堅數月而就至是木
<pb:KR4e0131_WYG_035-16a>
石之材工匠之力皆以規畫而僃¶越明年秋齋廬舍館
門庭廨宇以次作之而學成又明年春復¶作禮殿兩廡
而廟成爽塏宏麗煥然爲江右學宫之首葢其材¶良其
力勤故其功大而美然君之謀慮亦精而盡矣昔時廟
學<md:KR4e0131_SBCK_035-10a>¶庳陋凢所謂象山薌水之勝爲民居障蔽不得效其
竒偉深長¶之觀及是眞如踊躍奮迅而出則凢游于是
者又皆安而樂焉¶君既規畫有方以其餘力復伐巨石
即學宫之前築堤捍水曰¶毋使圯而壞如昔時也功畢
<pb:KR4e0131_WYG_035-16b>
之又明年師生以高公之經始盧¶君之成終非特使吾
軰安居而美觀者其功不可忘而其意亦¶可會也使人
走京師求記于予夫高公之清德雅操邑人皆知¶之不
俟予言予獨恨於公不之識耳如盧君則嘗識之於塲
屋¶而道誼之契已久今其令于兹且數年德政之聲藹
然流播¶朝廷行將召而用之不久于外然念君一旦去
任民雖思之恐¶久而莫能考也遂因建學之舉書而俾
刻之君名格字正夫出¶東陽宦族以名進士授今官云
<pb:KR4e0131_WYG_035-17a>
　　　許州儒學修建記<md:KR4e0131_SBCK_035-10b>¶許在河南距河甚逺墊溺之患之所不及地宜稻多木
實舊有¶潩水西湖之勝其餘波滙城四周猶多魚鼈蓮
芡之利自昔人¶才之生既盛而爲牧守者率多名臣故
許天下稱大州焉成化¶癸卯以來陜洛大侵延及數郡
許之人懔懔然甚危適無錫邵¶君國賢以名進士來知
州事極力撫之而濟以同知州事長洲¶施君煥伯之賢
民始有生意而州竟無事猶昔日之許也踰年¶田既屢
<pb:KR4e0131_WYG_035-17b>
熟農商交慶於是子弟之請入學者益衆邵君謂學可¶
以興矣且謂諸生朝揖於堂受業而退必有肄習之舍
蓋終日¶之所居而不可離者也顧其舍在堂之左爲東
西相向規制狹¶隘人蹟冗雜且歳久頽圮殆不可居乃
謂功宜自此始視其旁¶近民居多隙地購而拓之凢建
屋八聯聯爲四間步道相通户¶皆南向既而門堂齋廬
以及廟廡漸次修飭復得故材建尊經<md:KR4e0131_SBCK_035-11a>¶閣自是其學完
美鉅麗始與州稱蓋邵君規畫之謀而亦施君¶濟而成
<pb:KR4e0131_WYG_035-18a>
之學正某等以二君興學之功當記也使來請文夫士¶
不求安居此其自處然爾非人所以處乎士也曾子曰
籩豆之¶事則有司存籩豆禮器之小者猶存乎有司况
學校乎今夫許¶之爲州既大其簿書寔煩其賦役獄訟
寔重他人方汲汲爲務¶而何暇以學校爲意然二君必
此之急數年來凢所謂簿書亦¶無不清賦役獄訟亦無
不平豈其才固自優裕耶葢吾聞二君¶屬時平康公暇
輒以文事相娛諸生旦暮從而講業藹然風教¶之行儒
<pb:KR4e0131_WYG_035-18b>
者爲政異於流俗乃如此顧其意望於諸生者未巳也¶
蓋又以士讀書止於科第之計故其學多拘滯不通乃
復置羣¶經諸史若干巻以資觀覽必欲造就人才如昔
之盛且於鄉鎭¶並建社學禮聘師儒而勸諭其民遣子
弟之俊秀者肄習其中<md:KR4e0131_SBCK_035-11b>¶遇州學生徒之缺選以充之其
於牧守之道可謂至矣因併載¶之俾許之人久而有所
考焉功興于成化丙午某月畢於𢎞治¶己酉某月明年
九月上日記
<pb:KR4e0131_WYG_035-19a>
　　　主一齋記¶
昔者程子之釋敬曰主一又從而釋一曰無適其義已
盡至朱¶子則合而釋之曰主一無適之謂敬其銘敬齋
所謂勿貳以二¶勿參以三則主一之說也所謂不東以
西不南以北則無適之¶說也敬之爲義至是益明然無
適即主一之謂非主一之外又¶别有所謂無適猶之誠
曰真實無妄云爾世之學者莫不知敬¶而不知所以爲
敬得程朱之言而從事焉則知所依據而無所¶瞀惑豈
<pb:KR4e0131_WYG_035-19b>
非持敬者之要哉蓋人處其身于萬事萬物之中膠膠¶
擾擾酬應不暇使吾之心所守不專鮮不爲事物之所
搖奪而<md:KR4e0131_SBCK_035-12a>¶歸于利欲之途者况仕而有民社之寄居高以
治人處繁以制¶政或所守之不專其能得行簡臨民之
道而免涖事惟煩之病¶乎河南左布政使海虞徐公以
主一名齋而因以爲號請予記¶之公清謹剛正偉然今
之賢臣也以一身當方岳重任爲¶天子宣化于外人但
見其數千里之内民事輯而不知公之所¶守者專也故
<pb:KR4e0131_WYG_035-20a>
易坤之六二曰敬以直内義以方外所以以敬義¶並言
者葢義以爲用必敬以爲體非敬則義有不能行者矣
孔¶子曰執事敬至他日既曰修已以敬又曰修己以安
人又曰修¶己以安百姓言安人安百姓之道皆不出乎
敬也敬之功用如此¶而主一者敬之義也儒先非有所
自得不能爲此言則公非有¶所自得其能爲此名乎予
固無所得者於其義豈復有所發明¶姑爲公記之雖然
居無越思事靡他及涵泳于中匪徐匪亟南<md:KR4e0131_SBCK_035-12b>¶軒張氏之
<pb:KR4e0131_WYG_035-20b>
箴僃矣奚俟予言¶
　
　
　
　
　
　
　家蔵集巻三十五¶
<md:KR4e0131_SBCK_036-1a>¶
<pb:KR4e0131_WYG_036-1a>
欽定四庫全書
　家藏集巻三十六¶
　　　　　　　　　　　　　明　吳寛　撰
　　記
