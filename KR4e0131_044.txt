# -*- mode: mandoku-view -*-
#+TITLE: 家藏集
#+DATE: 2015-09-23 10:28:15
#+PROPERTY: JUAN 44


　序一十四首¶
　　　劉文恭公集序¶
文章之士世固有之山林之間賤而在下者其文既多
晦而不¶傳至於貴顯之人或放而無行讀其文者且嗤
之况欲其傳哉¶夫人自少至老矻矻然執筆纘言能造
<pb:KR4e0131_WYG_044-1b>
其妙者幾人幸其文之¶妙矣貴而鄙其行賤而掩其名
欲其傳又難如此寛故於鄉先¶逹文恭劉公之集讀之
所以深歎也劉為吳中世家自宋以來¶以儒宦相承入
國朝值家中衰而公居貧力學未嘗降志永¶樂間竟取
科第入翰林益篤於學纂修講讀皆稱其任文名既¶著
有求者輙酬應之雅不辭拒然平生慎許可少假借言
之所¶施未嘗狥俗以悦人人亦未敢易而求之也葢公
為人儉質無<md:KR4e0131_SBCK_044-1b>¶華而少玩好静退不競而絶奔趍故形于
<pb:KR4e0131_WYG_044-2a>
著作者不以險怪侈¶靡為工徃徃於和平簡澹之中而
有温純典雅之意知公者以¶為似其為人焉公既沒藏
于篋中率多亂稿其子瀚從仕中外¶皆以刑獄為職未
暇編次及是以陜西按察副使致仕始以其¶暇為之以
寛居同里及仕又嘗同朝契好甚久乃奉其遺稿以¶示
俾序其首寛生也後不獲承公之教特從諸生中一嘗
望見¶其顔色而已今幸得其遺稿而讀之亦何異蒙公
之指授者顧¶淺陋之學雖按察君繆加委重其非公之
<pb:KR4e0131_WYG_044-2b>
望乎既辭不獲他日¶君則以書俾其子今直閣尚寳卿
棨來言曰某老矣先子之¶文將板刻行世願序文之及見
之也葢公在翰林最久後自國¶子祭酒擢少詹事官亦
顯矣而公所以儉質静退者自持愈至¶猶夫山林人也
故其行己鄉人知之同時之人知之遠方後輩<md:KR4e0131_SBCK_044-2a>¶或有不
知者將無疑其文乎孔子曰有德者必有言敢書曰此¶
有德者之言也學者宜相與傳之公歿後數年天子念
公¶為春宫舊學之臣特贈禮部左侍郎謚曰文恭而有
<pb:KR4e0131_WYG_044-3a>
司復祠公¶于學宫知德者以為合於公議云¶
　　　同年三友㑹詩序¶
成化壬辰登進士第者二百五十人可謂多矣自壬辰
至𢎞治¶癸亥三十二年亦可謂久矣前乎二三科其年
益乆則宜其人¶益少然未有少於壬辰者葢仕者僅三
十人仕于朝者僅三¶人寛與工部左侍郎湯隂李公鐩
時器右侍郎徳興張公憲廷¶式而廷式又分司于外嵗
惟一至而已今嵗廷式既至三人者¶相語曰聖天子方
<pb:KR4e0131_WYG_044-3b>
膺萬福又幸四方無虞三邊少警且¶朝廷舉燈假故事
與臣民皆樂吾三人更不接杯酒以為一日<md:KR4e0131_SBCK_044-2b>¶歡所謂同
年㑹者不幾於廢乎乃正月九日初㑹于時器宅酒¶半
時器出松竹梅三物于盎致席間以為玩曰此昔人所
謂嵗¶寒三友者今日殆似之相與一笑十四日再㑹于
家二十日三¶㑹于廷式公館館為建安楊文敏公朝房
即所謂聚奎堂也凡¶為㑹三人者性皆不飲終席醒然
清言不窮善謔間發歡洽累¶日契好益深退輙賦詩以
<pb:KR4e0131_WYG_044-4a>
紀其事又以齒為序即三物各占其¶一更倡迭和不覺
成什噫徃嵗為㑹座客滿堂起坐諠譁勸酬¶淋漓若以
為樂惟夫人之衆也情話不交雅音不作闖然而集¶閧
然而散不啻市人之於朝暮者孰有旬日之内為三㑹
之頻¶三㑹之餘得諸詩之富者乎况禮不忘恭樂不失
正以道義相¶期必託于言以莭操相勵善取諸物豈以
酒肉為事求一餉之¶樂如聚蠅蚊為昔人之所譏者乎
乃録其詩請國子典籍陳啟<md:KR4e0131_SBCK_044-3a>¶陽繪圗以冠而寛復序之
<pb:KR4e0131_WYG_044-4b>
人藏一巻傳之子孫以講世契亦足¶以有徴也¶
　　　五同㑹序¶
自有人類以來其世茫然而無窮人生其間大率百年
生乎吾¶前者瞻之不可得而接生乎吾後者顧之不可
得而待乃於無¶窮之世相值而同時其亦難得也哉夫
既生同其時矣或居有¶南北之隔居同其鄉矣或仕有
内外之分使又居同其鄉仕同¶其朝不益難得也哉雖
然三者既同或不同志而同道猶夫古¶今南北内外而
<pb:KR4e0131_WYG_044-5a>
已亦何難得之有吳人出而仕者率盛于天下¶今之顯
於時者僅得五人曰都御史長洲陳玉汝禮部侍郎常¶
熟李世賢太僕寺卿吳江吳禹疇吏部侍郎古吳王濟
之及予¶為五人去嵗五人者公暇則輙具酒饌為㑹坐
以齒定談以音<md:KR4e0131_SBCK_044-3b>¶諧以正道相責望以疑義相辨析興之
所至即形於詠歌事之¶所感毎發于議論庶幾古所謂
莫逆者同時也同鄉也同¶朝也而又同志也同道也因
名之曰五同㑹亦曰同㑹者五人¶耳禹疇以越人丁君
<pb:KR4e0131_WYG_044-5b>
綵妙繪事俾寫為圖飾為長巻推予序其¶首圖中坐於
左者為予並坐者世賢前行者為玉汝次濟之又¶次禹疇
皆容貎惟肖氣韻奕奕獨予白髪蒼顔頽然以老可歎¶
也五人者初期相續為㑹不已未幾玉汝擢副都御史
赴南京¶濟之以外艱去自是㑹者惟三人予年既髙又
將引退雖後之¶來者當復盛予固不可得而待也¶
　　　送太子太保戸部尚書周公致仕詩序¶
古者四十始仕七十致仕大率仕三十年耳後世入仕
<pb:KR4e0131_WYG_044-6a>
不限以¶年若致仕則與古同不特三十年矣固其仕途
之優近制凡年<md:KR4e0131_SBCK_044-4a>¶六十上下俾不得仕其退之之易至此
非以後來選人積滯為¶此一時䟽通之計乎然固有進
之之難年逾五十遷延銓部而¶不得仕者及入仕有未
及三五年而遂去者矣仕途之窮又至¶于此葢以年論
者待群吏然耳若大臣則不拘乎此而久任之¶自漢以
災異䇿免三公於是大臣去位㤙禮衰薄至身不能容¶
書之史册為千古之恨夫三公論道經邦燮理隂陽其
<pb:KR4e0131_WYG_044-6b>
遇災異¶也心不自安固難立位乎其自處之道固宜然
豈上之處其人¶哉葢當擇其人於將用之時不當黜其
人于方用之日擇而後¶用用之必乆待之自與群吏異
等故曰官不必備惟其人既惟¶其人其退自有不得而
易者頃者大臣上章請去者五人¶上重其去䧏温㫖慰
諭之已而且許之五人者其一為太子¶少保户部尚書
周公公出太原世家早登甲科徊翔翰林春坊<md:KR4e0131_SBCK_044-4b>¶者幾三
十年史局編摩貢闈考校皆舉其職上在青宫公¶為講
<pb:KR4e0131_WYG_044-7a>
官尤多啟沃之功然人皆知公文士而已一旦朝廷畀¶
以政務凡禮儀銓選皆若素習通儒之名翕然以起及
掌户部¶以身任事不顧利害而為之有古大臣風顧公
夙夜在公籌度¶國計而其勞亦甚上所以終憫其情而
許其去也歟彼以¶適有星變而疑舉漢故事者世道方
升監于三代一時敝政果¶足取法耶五人之去皆被㤙
典公得加太子太保尚書如故¶且令有司行優老之制
仍賜之敕所以褒美者甚至曽謂漢¶世有是哉公卿大
<pb:KR4e0131_WYG_044-7b>
夫於公之去羡而惜之者不能已于情亦不¶能已于言
也相率作詩送之鄆城佀公以都御史代謂予與公¶僚
契最久也請序其首不敢辭¶
　　　送南京兵部尚書韓公詩序<md:KR4e0131_SBCK_044-5a>¶頃予奉詔修大明㑹典凡令甲所載諸司送上者得以
編覧¶仰見髙皇帝立國之初經營締造日不暇給而右
武之時¶於兵戎一事尤勞聖慮葢府衛統成什五團結
營屯聊比¶城隍環護至于廐牧器械之類亦無弗備所
<pb:KR4e0131_WYG_044-8a>
以安内攘外居重¶馭輕以成萬世之治者其事皆掌於
兵部可謂任之重者矣自¶永樂間定都于北而兵部所
掌如故葢王蹟肇基所以建不㧞¶之業垂無窮之統者
在此於是其地稱南京朝廷特敕勲臣¶一人專總機務
即周之保釐唐之留守之意而兵部尚書獨得¶參賛其
間可謂任之益重者矣故南京並設六部而兵部為要¶
者其官等其任重也今嵗兵部有尚書之缺命吏部集
大臣¶推舉得夲部左侍郎洪洞韓公搢紳交賀皆以為
<pb:KR4e0131_WYG_044-8b>
得人葢南京¶倚江帶山地大物衆遠距三千餘里然朝
廷視如三輔無東<md:KR4e0131_SBCK_044-5b>¶南之憂者特以一二大臣坐鎮之耳
夫法不務乎紛更威不尚¶乎姑息復世俗于淳厚識事
變于幾微使人相生相飬而不知¶其功者惟簡重清恪
有雅量者能之而公實其人此今日以為¶得人也或以
公有是德器且逹于政事勤于問學宜㽞以近¶天子助
治化顧輟之于外可乎夫南京不宜以外視固舊都也¶
有機務有兵戎之事所謂任之重而益重者他日天子
<pb:KR4e0131_WYG_044-9a>
念¶公乆勞于外以御墨数行召公還朝亦何難之有¶於是少
師馬公侍即梁公與公有同僚之誼既得諸公贈行¶之作乃
以序文委予予與公相好惜公之去亦不能留也聊書¶以俟¶
　　　衢州府志序¶
衢州府舊有志自元以來亦既屡修之矣今太守姑蘇
沈侯復<md:KR4e0131_SBCK_044-6a>¶修之者何葢歴嵗既逺雖山川如故而疆域或
分況田疇益闢¶而戸口或衍與夫人物之盛衰公署之
興廢賦税之厚薄物産¶之多寡古今有不同者其能已
<pb:KR4e0131_WYG_044-9b>
於復修乎且舊志府與縣分載¶其事若無統屬侯復以
為不可於是致仕教諭開化吾君冔始¶承侯之意檢閲
故籍捜訪近事以終之而教諭西安呉君䕫復¶助之而成
此編得若干巻侯以考績至今來告云凡衢之人之¶游於
斯者数輩皆以序文請夫衢入國朝𨽻浙江為南境土¶沃
民勤號稱善地若名臣賢士之出尤盛固不暇論惟宣
聖¶正宗越自魯地從宋南遷賜居郡城巍然廟祀故衢
雖列為一¶郡實與闕里南北相望天下言故家舊族者
<pb:KR4e0131_WYG_044-10a>
莫能先之其地増¶重非特所謂善而已侯少與其仲連
登甲科並通朝籍及出守¶于兹嚴於持身而勤事愛民
治行甚著顧郡事繁冗而路要衝<md:KR4e0131_SBCK_044-6b>¶獄訟驛使紛然盈前
鞅掌之餘方為此志其髙于俗吏数等矣¶而彼之為俗
吏者自以簿書為能必訾以為不急之務抑孰知¶其所
以為急哉孔子以夏殷之禮能言之而嘆杞宋之不足
徴¶者以文獻之不足葢文獻之所繫如此然則今日衢
之文獻足矣¶後世其亦有所徴㢤
<pb:KR4e0131_WYG_044-10b>
　　　山東泉志序¶
山東泉志六巻今都察院右副都御史吾友徐公仲山
官水部¶時治泉而修者也首載諸泉而以泉圖冠之次
河道泉所入之¶地也次堰&KR0309;泉所行以障之者也次牐
泉所入以節宣之者也¶次題名其官皆為泉而設者也
次碑記其文皆為泉而作者也¶總名曰山東泉志山東
者後世之所稱古齊魯之地是也公以¶志宜有序間以
書來請夫泉或出於山或發于地天下有之不<md:KR4e0131_SBCK_044-7a>¶特齊魯
<pb:KR4e0131_WYG_044-11a>
之地而齊魯諸泉浚之獨為有用者以漕河近其地惟¶
浚之則收其利可以運載以足乎食也若孟子謂禹治
水掘地¶而注之海惟掘之則去其害可以樹藝以得乎
食也夫水之與¶泉其大小不同其利害可得而言也公
自蚤嵗讀書已識治道¶及登甲科分司于外究心泉事
竟成治績自是出入勤勞賢名¶益起遂從方岳進擢内
臺奉命廵撫復臨山東則責任日重¶非治泉比既于民
事益加容心其流惠澤以利乎人者亦豈泉¶之比哉憶
<pb:KR4e0131_WYG_044-11b>
在成化間公方治泉而予適上京相遇于濟寜同謁¶孔
林行經泉上已歎其督治之有方及公受代而還則出
所謂¶泉志者相示今計其時已踰二紀而此書猶存豈
意復為序其¶首耶執筆之際而感慨係之¶
　　　贈衍聖孔公襲封還闕里詩序<md:KR4e0131_SBCK_044-7b>¶𢎞治十六年六月廵撫山東都御史徐源等上言宣聖
孔子¶之後自漢以來累加封典至國朝以其嫡裔一人
定封衍聖¶公專奉廟祀所以褒崇之者益重今六十二
<pb:KR4e0131_WYG_044-12a>
代孫曰聞韶次當¶襲封謹奏上若曰崇儒重道莫先于
孔氏其亟行之事下¶吏部遣官詣闕里傳召命乃是歲
九月公乘傳至入覲已¶有詔聞韶其襲封衍聖公如制
公感㤙擇日上表陳謝如儀¶他日上益思所以褒崇之
者特遣中貴人持玉帯一麒麟¶文綺一以賜仍畀之璽
書以侈其事一時文武廷臣下暨¶宿衛將校至都人士
見者莫不稱歎曰朝廷待宣聖之後其¶盛如此吾等何
幸身親見之越月公卜日將還館閣自少師劉¶公而下
<pb:KR4e0131_WYG_044-12b>
以皆誦法孔子獲見其後際盛時被盛典相率為詩篇¶
以贈詩成以其序屬之寛寛愧而謝焉不獲則亦何説
之有葢<md:KR4e0131_SBCK_044-8a>¶自有載籍以來莫古于六經其次為論語為中
庸又其次為家¶語其書皆出孔氏乃天下萬世之所傳
者也是雖非孔氏之所¶得専則固出於孔氏者也惟其
書出于孔氏為孔氏之後者必¶先傳焉夫其先傳者為
六經為論語為中庸為家語舉諸子百¶家之言雖廢之
可也他尚何以加之今觀諸詩之義亦惟稱歎¶其盛而
<pb:KR4e0131_WYG_044-13a>
已未敢有助于公意葢出此然公於是試一讀之必思¶
所以仰答乎上自不能已雖謂詩之有助于公亦可也
若¶如其先僖對漢章帝之言此乃崇禮先師尊崇聖徳
非臣一家¶之私榮則亦誤矣葢章帝作樂以祀孔子是
固為孔子也推其¶世澤而榮其後人為後人者其復以
僖之言自處乎聞韶為公¶名其字知德生二十二年矣
為前衍聖公以敬之子今太子太¶保長沙先生之壻莊
重静黙動止有儀人以為得内外之教云<md:KR4e0131_SBCK_044-8b>¶
<pb:KR4e0131_WYG_044-13b>
　　　送陳都憲玉汝赴南京詩序¶
頃予與鄉人之仕於朝者姚城陳玉汝海虞李世賢松
陵吳¶禹疇震澤王濟之為五同㑹葢襲睢陽之意而循
洛社之例軄¶務之餘期月一聚飲以釋其勞相樂也未
幾玉汝擢左副都御¶史于南京因歎良㑹之不常感樂
事之難乆有不勝其慨然者¶於是玉汝行予作詩贈之
世賢而下和之凡與玉汝厚而能言¶者復和之詩既成
什有謂玉汝之去一人耳而留者四人四人¶猶足以樂
<pb:KR4e0131_WYG_044-14a>
而一人離羣索居其必不樂可知此殆未知玉汝者¶夫
南京玉汝疇昔遊宦之地也公署所在左山右湖極其
勝概¶聖祖之所肇建以為法官引觴之助見于奎章可
考謂玉汝¶為不樂可乎玉汝且多雅懐善吟詠清時佳
景觸目皆詩至若¶春水方生凉風或發率甲士泛戈船
練兵于龍江鷺洲之間如<md:KR4e0131_SBCK_044-9a>¶漢昆明故事先聲所至盗賊
屏跡上下千里居民行旅晏然無¶警以盡職務以揚聲
名謂為不樂又可乎文事武備兼于一身¶且為玉汝壯
<pb:KR4e0131_WYG_044-14b>
之豈特樂而已詩宜有序予於五人中年最髙故¶書之¶
　　　重慶劉氏族譜序¶
族之有譜非特觀其族之盛亦繫乎世之盛而後作也
凡譜皆¶藏于家惟歐蘇氏之譜見于集中遂傳于世今
以蘇氏論之自¶唐為蜀人既有文如老泉者而老泉復
有子如軾轍者考之當¶時宋興平蜀已百六十年居民
樂業文治大行地雖險逺而蘇¶氏之文章已盛于天下
譜之所作宜其時矣葢人處亂世父子¶兄弟且不相保
<pb:KR4e0131_WYG_044-15a>
况宗族乎及世已定始得全其生保其家乆之¶族人益
蕃而又得有文者出譜之有作固族之盛而然亦世之<md:KR4e0131_SBCK_044-9b>¶盛然也自元季之亂湖湘之人徃徃相随入蜀為避兵
之計¶皇朝應運以次削除群雄而王蜀者自若乃洪武
四年¶天兵始平之蜀固樂土也當是時劉氏有自興國
而來曰珉一¶府君者遂定居重慶之巴縣葢百五十年
于此矣傳六世有登¶成化己丑進士第者曰䂓仕于朝
為才御史御史君生二子曰¶春曰台並首冠鄉觧春登
<pb:KR4e0131_WYG_044-15b>
成化丁未進士第今為翰林侍讀學¶士台登𢎞治丙辰
進士第為禮部主事皆以文行稱于士林若¶族人成材
者尚多劉氏故有譜遭亂散失莫能究其先世特里¶巷
呼為大袖劉氏葢以其先業儒而服縫掖也至是御史
君始¶復作譜近自珉一府君始可謂不失之誣矣其法
以古人五世¶為一圖者未可用而獨用長寧周氏九世
之制其説自見于譜¶例譜成學士君請序于予噫劉氏
其盛矣皇朝之盛不於此<md:KR4e0131_SBCK_044-10a>¶而驗乎
<pb:KR4e0131_WYG_044-16a>
　　　名賢確論序¶
名賢確論一百巻皆唐宋人所著也其説散見於文集
中或病¶其不歸于一輯成此編以便觀覧其所論逺自
三皇近至五季¶或論其世或論其人或論其事或專論
或通論上下數千百年¶皆具于此夫人生乎千百年之
下而欲論乎千百年之上其世¶逺其人亡其事隠考其
治忽辨其賢否求其得失以為定論其¶亦難矣葢人生
同時者毎有愛憎之心其居異代者必無好惡¶之念此
<pb:KR4e0131_WYG_044-16b>
人之常情而名世之賢又不必以此語之也惟世之立¶
論者逞異以為髙出竒以相勝人自為説不肯附和如
法家之¶斷獄得其情者固多或夫于慘刻流于姑息者
其刑未必皆平¶也故雖文章大家君如武王以為非聖
臣如馮道猶以為賢史<md:KR4e0131_SBCK_044-10b>¶筆操縱一至于此他尚何望哉
錫山錢孟濬出江南大族好為¶義舉以此編不能家有
因刻以傳世來請序於予自顧區區末¶學何足以知此
既久始克書而歸之惟此編特出于唐宋之人¶予猶恨
<pb:KR4e0131_WYG_044-17a>
其不上及于漢如賈誼過秦之類豈漢以來别自有編¶
耶¶
　　　完菴詩集序¶
夫詩自魏晉以下莫盛于唐唐之詩如李杜二家不可
及已其¶餘誦其詞亦莫不清婉和暢蕭然有出塵之意
其體裁不越乎¶當時而世似相隔其情景皆在乎目前
而人不能道是以家傳¶其集論詩者必曰唐人唐人云
抑唐人何以能此由其蓄於胸¶中者有髙趣故寫之茟
<pb:KR4e0131_WYG_044-17b>
下徃徃出于自然無雕琢之病如韋栁¶又其首稱也世
傳應物所至焚香掃地而子厚雖在遷謫中能<md:KR4e0131_SBCK_044-11a>¶窮山水
之樂其髙趣如此詩其有不妙者乎完菴先生劉公少¶
為刑部屬出僉山西按察司事居三載即棄官歸吴中
年始五¶十耳公神情蕭散無冠裳之累其家長洲之野
江湖之上日玩¶雲水不足引水為池累石為山號小洞
庭與客登眺以樂興至¶輙瞪目為吟哦聲其詩專法唐
人語多與合當時所與倡和者¶武功徐公參政祝公及
<pb:KR4e0131_WYG_044-18a>
隱士沈石田數人而已自公之沒而徐¶祝二公相繼下
世吳中風流文雅不可復見矣予於公為後輩¶而託交
乆成化辛夘予北上與公别明年公遂不起竊恨之於¶
是公之曽孫布登進士第既喜公之有後而布嘗輯公
詩名完¶菴集者請序則又喜其詩之不亡也完菴者公
歸田時號也自¶以保其身名幸而無虧如玉返璞以全
其真觀公晚節之善如¶此又唐人王右丞輩有不可及
者其詩僅百篇所遺者尚多讀<md:KR4e0131_SBCK_044-11b>¶者如得其為人則又奚
<pb:KR4e0131_WYG_044-18b>
以多為哉¶
　　　西潭詩稿序¶
故黄州守華亭陳君一䕫性喜為詩自為刑部屬吟詠
不以公¶務廢退歸私第不問家事意惟在詩或朋遊聚
飲衆方舉盞諠¶譁獨凝然注目其意亦在詩也一䕫為
人清儉静厚治獄不苛¶鄉人服其量隣家感其德藹然
君子人也嘗以年勞擢湖廣按¶察司副使未行俄與
同官數輩坐事概䧏外任去為瑞州同知¶居三年有惜
<pb:KR4e0131_WYG_044-19a>
其困者遷髙州守髙州在嶺南為蠻夷瘴疫之鄉¶官雖
稍遷意更不樂復有惜其困者移守黄州及聞命則已¶
病矣竟卒嗟夫詩人例多窮其言果可信耶一䕫在刑
部時所¶與倡和者有餘姚陳滙之崑山秦廷贄黄巖王
存敬吳江趙栗¶夫其後滙之調官死廷贄存敬皆擢官
逺方亦死今獨栗夫在<md:KR4e0131_SBCK_044-12a>¶尚留滯浙江提學多窮之言於
是益信一䕫與予相好公暇過¶城東必造予園居徙倚
樹石間輙㽞詩而去其號西潭用以名¶其稿嘗持稿數
<pb:KR4e0131_WYG_044-19b>
册委予序後聞訃竊悲其不幸至此不忍發而¶視也顧
其子恱屢以書來促曰先人傳家無他物惟書數百巻¶
詩稾數册而已幸哀其窮而卒書之夫窮而後工又歐
陽子之¶言自一䕫赴瑞州及入嶺南恱復輯其詩為二
册夫其窮益甚¶則其詩當益工予又安忍視之特書此
以慰一䕫于地下且以¶為恱孝思之慰云爾¶
　　　𢎞治壬戌進士同年㑹録序¶
今之登進士第者多為同年㑹然莫盛于初㑹之時葢
<pb:KR4e0131_WYG_044-20a>
其人皆¶聚于京師方釋塲屋之累而觀朝廷之尊且被
冠裳之華而¶無簿書之冗一旦張筵合樂舉觴勸酬其
情豈不暢且適哉𢎞<md:KR4e0131_SBCK_044-12b>¶治壬戌登進士第者三百人乃八
月廿二日㑹于城東武學循¶故例也夫國朝令典進士
傳臚之明日必賜宴于禮部其¶㑹尤盛然出於天子之
命公卿百執事之臣皆在又有勲¶戚大臣一人奉命主
宴于上終宴無敢諠譁者故其㑹也以¶法若夫斯㑹則
坐以齒序初無甲第之拘飲以量釂不必監史¶之佐熈
<pb:KR4e0131_WYG_044-20b>
熈然意氣相得契好相敦故其㑹也以情情之暢所以¶
濟乎法之嚴惟法之嚴所以益見乎情之暢也歟是㑹
也衆推¶張龍汝言為醵首他日偕㑹中數輩來告曰凡
為㑹必書其人¶大略與所授官刻之為小録亦近例也
幸忝門下士敢以序請¶予未暇及又二年復來告曰同
年授官且徧矣爭欲得一編以¶藏願卒書之葢進士之
制有登科録以傳于天下有題名碑以¶樹于太學所以
重其事者豈為其人誇詡之資哉亦欲覧之者<md:KR4e0131_SBCK_044-13a>¶警動於
<pb:KR4e0131_WYG_044-21a>
心耳孔子曰三人行必有我師焉夫三人至少而猶有¶
師况三百人之多乎其人善不善固吾所以為勸懲者
也今三¶百人一為㑹之間即成此録而必繫其官官有
内外皆為¶天子分治政事出入迭為不終其職然而卒
有内外之分以美¶不羙為言者此流俗之見也故覧是
録曰某也官羙不必羡也¶不若論其人之善善吾效焉
曰某也官不羙不必厭也不若論¶其人之不善不善吾
不效焉使其人官羙而不善非惟不羡也¶且厭而不效
<pb:KR4e0131_WYG_044-21b>
矣使其人官不羙而善非惟不厭也且羡而效之¶矣葢
官之羙不羙在外者也人之善不善在内者也君子將
重¶其内乎抑重其外乎亦不惟其官惟其人可也然則
是録雖若¶簡略然資于吾者多矣昔司馬文正公序諌
院題名有忠詐直¶囘之語今是録亦題名類耳乃特發
文正公意以告諸君惟勿<md:KR4e0131_SBCK_044-13b>¶以詞之費而少省之則幸矣¶
　
　家藏集巻四十四¶
<md:KR4e0131_SBCK_045-1a>¶
<pb:KR4e0131_WYG_045-1a>
欽定四庫全書
　家藏集巻四十五¶
　　　　　　　　　　　　明　吳寛　撰
　　序一十三首¶
　
