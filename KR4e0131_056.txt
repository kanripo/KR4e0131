# -*- mode: mandoku-view -*-
#+TITLE: 家藏集
#+DATE: 2015-09-23 10:28:17
#+PROPERTY: JUAN 56


祭文二十六首¶
　　　祭陳祭酒先生文¶
維成化九年嵗次癸巳正月初三日甲午門生翰林修
撰呉寛¶謹以清酌庻羞之奠昭告於前國子祭酒方菴
先生陳公之靈¶嗚呼先生而止於斯文章足以傳来世
<pb:KR4e0131_WYG_056-1b>
議論足以動當時節行¶足以為流俗之表學術足以為
後生之資凡先生之所以自立¶者固無容議而為一小
人之中傷不待終日而足以去之盖論¶先生者天下之
公而去先生者一人之私嗚呼先生自信太過¶自負太
竒寧墮乎人之計不愧乎天之知豈同舍亡金之難辨¶
將逺附乎漢之不疑徒使學士大夫門生故友稱先生
之寃者¶扼腕歎息至於泣下之漣洏寛昔童年登門求
師孺子可教以<md:KR4e0131_SBCK_056-1b>¶扑以麾逮赴試於禮部擬卒業於經帷
<pb:KR4e0131_WYG_056-2a>
夫何寛之不幸而先生¶殃禍之是罹俄除名於仕版旋托
體於靈輀既驚而定有哭以¶悲幸舊學之未忘偶不棄
於有司及大廷之對䇿何¶天子之寵綏原寛之所以致
此非先生之教而為誰卧龍之山¶卜𦵏有期考平生之
事行在墓道之當碑将乞文於知者維劉¶太常直筆之可
垂亦有文藁其光陸離行刻木以傳世維丘刺¶史精擇
而無遺夫先生之為人固不待二者而顯然非是無以¶
慰吾黨之思其餘不可以多及視寛之力所能者而即
<pb:KR4e0131_WYG_056-2b>
為緘詞¶逺奠薦此一巵嗚呼哀哉¶
　　　祭葉侍郎文¶
維成化十年嵗次甲午六月二十五日戊寅翰林修撰
呉寛謹¶以清酌庻羞之奠致祭於近故通議大夫吏部
左侍郎鄉先生<md:KR4e0131_SBCK_056-2a>¶文莊葉公之靈而言曰嗚呼公乎國之
名臣鄉之老師今則¶云亡還𦵏有期我有哀誄假此陳
詞惟公蚤嵗聰明内閉坦坦¶施施莫測其際人或無知
謂公不慧既入鄉校乃登賢科操筆¶為文勢如懸河出
<pb:KR4e0131_WYG_056-3a>
其端緒所蓄則多嵗在己巳龍輿北狩給事¶禁中公也
留後事宜可行章疏即奏凡所建白人謂何驟公曰¶國
事臣子之疚卒却彊敵都城如舊軍興告病出參陜政
克贍¶邊儲士卒用命朝議偉之尋徵入之中臺有法付公
執之猺獞¶跳梁輟公南行挟我藥物救彼殺傷自掩功
能潜走猘狂嶺外¶單車漢之祝良猺獞既懐惟此玁狁
逐北之餘伺我蠢蠢有城¶有堡有庾有囷上谷之郊制禦
斯盡北門鎻鑰宋之冦凖公雖¶勞矣未可丐閒六卿之
<pb:KR4e0131_WYG_056-3b>
亞召公而還以典三禮以統百官在¶帝左右大袍髙冠
議論從容有闕彌縫國有外事亦復勞公<md:KR4e0131_SBCK_056-2b>¶黜涉南甸相視
西戎嗚呼公乎貴顯莫逾臞然一儒如齊晏子¶不見有
餘門無過謁家無蓄儲惟其好義振窮恤孤寤寐鄉賢¶
希文為徒公之文章宜在館閣典雅渾成不露芒角南
豐之純¶臨川之約而復劬書矻矻窮年手不停披以考
以研碑文鼎銘¶竹簡韋編鄴侯之富歐公之全嗚呼公
乎學識之長才徳餘事¶有如不亡未見其止累朝眷顧
<pb:KR4e0131_WYG_056-4a>
寵遇實隆沒也訃聞震悼¶宸𠂻賜諡易名以示優崇生
榮死哀恩被始終凡民有喪¶匍匐酸辛有如我公豈曰
凡民鄉之老師國之名臣一觴跽進¶鑒於斯文¶
　　　祭褚御史文¶
維成化十七年嵗次辛丑八月癸卯朔越二十七日己
巳友人¶翰林修撰呉寛謹以清酌庻羞之奠祭於監察御
史禇君昌𦙍<md:KR4e0131_SBCK_056-3a>¶之靈曰嗟嗟昌𦙍昔登賢科名顯於世矣
而出宰大邑遽當乎¶長民之寄及擢憲臺身顯於位矣
<pb:KR4e0131_WYG_056-4b>
而廵歴數州適兼乎校人之¶事安不足以酬勞樂不足
以償畏此固盡瘁事國者不以為意¶也今則一病浹旬
醫莫為技舍館方遷溘焉永棄氣將絶而復¶嘘目不瞑
而若視則亦以言為責者未得遂其志也客嚢蕭條¶歛
含無僃僮僕扶棺哭殯於次雖行道者惻然况乎鄉里
知舊¶不為之灑淚哉所幸不亡君尚多嗣樹立而興其
後可冀具薄¶奠而寫哀託㣲詞以為誄¶
　　　祭蔣元用文
<pb:KR4e0131_WYG_056-5a>
維成化十八年嵗次壬寅六月十日丁未翰林修撰呉
寛謹以¶清酌庻羞之奠祭於亡友樂亭令蔣君元用之
靈嗟嗟元用器¶局淵宏渺乎其際群居嬉嬉莫見明叡
然而伸紙疾書滔滔不<md:KR4e0131_SBCK_056-3b>¶滯出其緒餘遂取科第塲屋之
間固己服其文藝至於小試治¶才寛而有制事既克集
民不告厲則田野之内又皆沾其徳惠¶也嗟嗟元用有
胡質之清夫既常畏人知有陽城之勞而獨不¶為身計
致一疾之乆纒踰十年而長逝慨禄飬之不終况恩¶封
<pb:KR4e0131_WYG_056-5b>
之如例故雖死而不瞑豈戀戀於斯世嗟嗟元用遺腹
有子¶甚秀而慧母氏鞠之後尚可繼親老而能慰者在
斯想其方長¶號而忽収淚也返𦵏於鄉冐暑迢遞何以
寓哀致此薄奠¶
　　　祭賀其榮文¶
維成化二十年嵗次甲辰二月三十日丁亥翰林院修
撰呉寛¶謹以清酌庻羞祭於亡友觧元賀君曰呉下之
别忽經五年春¶試有期君来必先謂當一見握手驩然
<pb:KR4e0131_WYG_056-6a>
豈意解裝病已乆纒館¶我半月寡笑與言言及此来利
名所牽吾父且老可緩一官今<md:KR4e0131_SBCK_056-4a>¶既病甚命也在天奉身
還家俟病稍痊終隐不出薄置田園吾¶時語君君尚南
旋仕路信勞拙性不便後當相從南陌東阡顧¶此數語
天胡不憐人願竟乖遂隔九泉嗟君待我師友之間死¶
於我殯中情乃安或者不察驚歎而傳維昨禮闈吾濫
預焉拆¶巻填名實多省元使君不死孰後孰先袍笏滿
街簫鼓喧闐乃¶有䘮車蕭然道邊孤懐感傷出涕漣漣
<pb:KR4e0131_WYG_056-6b>
扶䕶維兄歩有吳船還¶葬于吳水道可沿剛正而文直
亮而賢其人如存有棺未遷今¶也則亡舍館實捐觴豆
在案往矣勿遄¶
　　　祭李士英文¶
維成化二十年三月二十日丁未友人安福劉震長洲
呉寛致¶奠於翰林編修李君之靈昨者柩遷城南吾二
人適入試院不¶獲一送甚戀戀也今既事畢而出佛寺
蕭然猶及奔走而遣奠<md:KR4e0131_SBCK_056-4b>¶也夫送死有奠送生有餞餞者
<pb:KR4e0131_WYG_056-7a>
有時而還奠者無時而見也嗚¶呼悲哉凡君之𦵏有志
有表庶㡬平生可以為傳也然則區區¶觴豆之意特寓乎
知死之哀而不必其言之羡也嗚呼悲哉¶
　　　祭亡弟原輝文¶
維成化二十一年嵗次乙巳十一月二十六日癸酉兄
右春坊¶右諭徳寛遣姪奎具清酌庻羞祭於亡弟原輝
之靈曰去嵗九¶月送子於郊孰謂此别永不相見聞訃
以来悲痛無已親友勸¶説豈能釋然子有厚徳鄉黨所
<pb:KR4e0131_WYG_056-7b>
知知之尤深宜莫如我當壽而¶夭則莫知焉我仕於朝
一紀餘矣不墜家業以有子在今復¶何恃實懸我心子
幸有男秀而可教議婚於朱其事已成日用¶之計周甥
是倚撫教之恩諒不肯負因此薄奠畧陳數言中懐¶萬
端豈能盡述惟昔長兄不及中夀豈意至子又損數年
顧影<md:KR4e0131_SBCK_056-5a>¶孑然我獨尚在勢孤力寡生世㡬時雖欲不悲亦
不可得抱病¶来省子情已盡我繫於官獨何為情子病
在身勸子少飲今則¶已矣盡此一酌嗚呼哀哉
<pb:KR4e0131_WYG_056-8a>
　　　祭周原已文¶
維𢎞治二年嵗次己酉七月二十日丙子左春坊左庻
子兼翰¶林院侍讀呉寛具清酌庻羞遣姪奎奕奠於故
原已院判之靈¶曰自子别去屢得手札毎言瘦軀二豎
為孽其後一緘置此不¶説我意子病勢當漸脱孰知訃
聞纔距兩月墨蹟宛然尚可展¶閲昔者之来豈遂訣别
中心感傷其痛如抉當寢或夢對飯或¶噎追思往時雅
㑹不缺月夕花朝詩巻有䟦幽憂之懐藉此慰¶悦子既
<pb:KR4e0131_WYG_056-8b>
南官尊爼且輟謂當還鄉此興終發今則已矣顧先我¶
沒子年不衰而位方逹子名雖揚而志尚鬱士行既修
世澤未<md:KR4e0131_SBCK_056-5b>¶竭子於人間亦尚可活所為至此理不可詰維
子與我交親甚¶&KR0704;凡子平生畧具墓碣亦有哀章和者
更迭馳此叙哀千古契¶濶¶
　　　祭邵文敬文¶
維𢎞治三年嵗次庚戌正月二十日癸酉詹事府少詹
事兼翰¶林院侍讀費誾太常寺少卿兼翰林院侍讀傅
<pb:KR4e0131_WYG_056-9a>
瀚左春坊左庻¶子兼翰林院侍講學士李傑左春坊左
庻子兼翰林院侍讀學¶士李東陽左春坊左庻子兼翰
林院侍讀謝遷呉寛左春坊左¶諭徳林瀚掌國子監司
業事右春坊右諭徳劉震翰林院侍講¶謝鐸謹以清酌
庻羞之儀馳祭於亡友中順大夫嚴州府知府¶邵君文
敬曰嗚呼文敬生何所好世亦有之莫與君並君之於¶
詩其視唐人則如賈孟㝠搜極討思苦而清皆可以詠
君之於<md:KR4e0131_SBCK_056-6a>¶書其視晉人不必大令博倣旁摹蹟麗而竒偏
<pb:KR4e0131_WYG_056-9b>
工草聖君初善¶奕坐客滿堂縮手敢競後始謂此非仕
所宜益務為政中心自¶許𠟵郡可居不惟簡静彼不知
者投之窮荒㡬負才性後更東¶浙衆曰宜哉方為君慶
到郡未㡬矻矻設施民安吏聼詩書且¶置尚以奕為期
必報稱惟志初立惟名方揚而身已病豈其心¶勞如昔
陽城力不能勝凡人所遭修短盛衰莫不有命而君於¶
此獨預其短復違其盛豈非命耶尚復何言惟順其正
君喜交¶游聞訃以来逺莫賻贈眉目了然如見其人嗚
<pb:KR4e0131_WYG_056-10a>
呼文敬¶
　　　翰林祭楊文懿公文¶
維𢎞治三年嵗次庚戌二月癸未朔十九日辛丑左春
坊左庻¶子兼翰林院侍讀呉寛謹以柔毛剛鬛之奠致
祭於吏部右侍¶郎詹事府丞諡文懿楊公之靈曰公以
易直之資髙明之志<md:KR4e0131_SBCK_056-6b>¶美麗之才清雅之思心有所獨得
毎訂定乎經書口有所欲宣¶悉發揮於文字信賢科之
有人置詞林而得地今上之初¶進賢以類識公老成侈以禄
<pb:KR4e0131_WYG_056-10b>
位輟之宫僚擢之吏侍固俾展其¶才猷實欲試之政事四
海之内方共仰其功能數月之間已屢¶避乎名勢疏封
竟獲乎陳請館閣遂專乎載記何信史之垂成¶俄哲人之
長逝惟盖棺之後而士論始公况易簀之時而今命¶亦
治此可見其身之歸全庻不憂乎人之責僃今則卹典
既¶加復賜之諡出朝廷之殊恩為儒者之極致猶惜乎¶
當代之燕許頓亡其手筆尚候乎後世之子雲或識其
腹笥春¶雲在空黯然魂氣拜送柩車斯文情義而回視
<pb:KR4e0131_WYG_056-11a>
乎一門之盛群¶鳳聫翩莫不在乎䘮次則公亦可以無
憾乃復為公一慟而收¶淚也<md:KR4e0131_SBCK_056-7a>¶　　　祭呉參議文¶
維𢎞治四年嵗次辛亥五月丙子朔越二十三日戊戌
同年友¶呉寛謹以清酌庻羞祭於故雲南參議呉君文
盛之靈曰君以¶亷慎之操精敏之才官事滿前談笑而
裁昔自工曹遷於逺省¶俄遭内艱驥足未騁及茲服闋
復来京師卧病旅舍骨立形衰¶僮僕遑遑溘焉就木有
<pb:KR4e0131_WYG_056-11b>
客入門莫弔而哭同年廿載下世已多¶如君之賢其人
㡬何自昔有䘮匍匐徃救曷以寫哀薦此觴豆¶
　　　祭徐文靖公文¶
維𢎞治十三年嵗次庚申八月癸未朔越二十七日己
酉諸生¶吏部左侍郎兼翰林院學士呉寛謹以清酌庻
羞馳祭於少師¶文靖徐公之靈曰寛昔居鄉稔聞公名
及既入仕識公於京䝉¶不鄙棄歡如平生詞林多暇語
輒僕更公位益髙不自驕盈引<md:KR4e0131_SBCK_056-7b>¶進後軰藹如父兄道義
<pb:KR4e0131_WYG_056-12a>
之語至今服膺公之立朝惟恃忠誠¶巍巍黄閣髙不聞
聲百官盡職萬姓安生黙相之力¶天子仰成寵任之重
不替而増公曰可矣豈乏賢能引退未¶巳有疾忽嬰終
獲所請勢位已輕公卿餞送殆空一城道旁嗟¶歎亦有
黎氓公之厚徳於兹可徴曷不留公長存典刑何奪之¶
速天豈瞢瞢殯於髙堂南望宜興未能一慟中心怦怦
聊此叙¶述以洩私情¶
　　　翰林祭徐文靖公文
<pb:KR4e0131_WYG_056-12b>
公自少年已擢髙第徧歴清階不以吏事及壯遭逄憲
皇¶在位受知特深舊學有自欲付大任吏事卒試㧞之
詞林用不¶以次今上之初以公是遺何以處之深嚴之
地乃職論思¶乃典内制乃預機務寵用日異公所禀受
清明之氣公能承載<md:KR4e0131_SBCK_056-8a>¶深厚之器大事在前從容暇豫身
任其難事竟克濟謂公才優¶實則宻緻謂公量宏實則
謹畏忠言上摩厚澤下被輔徳以¶成從欲以治補益則
多而力亦瘁曰病在躬疏乞休致恩㫖¶慰留莫奪其志
<pb:KR4e0131_WYG_056-13a>
歸榮㡬時有訃忽至宸𠂻惻然老成見棄特¶輟視朝爰
及贈諡䘏典加等以報勞勩嗟今之人有望莫致謂¶位
不得謂時不值考公平生無所不遂朝士念公自相弔
慰况¶也相從館閣契義撫棺無從徒發永喟薄奠遥馳
惟寓哀思¶
　　　祭文温州文¶
維𢎞治十二年嵗次己未十一月丁巳朔越二十四日
庚辰吏¶部左侍郎兼翰林院學士呉寛謹遣姪奕以清
<pb:KR4e0131_WYG_056-13b>
酌庻羞之奠致¶祭於故温州太守文君宗儒之靈曰官
制之分必有内外外與¶民親守令為最君兩為縣永嘉
博平並有異政卓爾騰聲孰不<md:KR4e0131_SBCK_056-8b>¶召用君當稱首䜛言阻
之而君顧後太僕有丞丞實負予歛其¶施設困翼不舒
君曰何哉莫非命吏馬政必修以復故例列郡¶相顧惟
循其常例卒不復吾其故鄉稱病七年田園自足大臣¶
薦揚有詔以促君曰何哉吾心已安况也古温郡寄益
難未¶至百里父老争候舊令載瞻如獲慈母興利除弊
<pb:KR4e0131_WYG_056-14a>
扶弱抑强或¶怨或詈吾身自當奏疏迭陳莫匪民事或
格或行吾力已至終¶欲引去自劾無能民則固留身不
可興嗟哉君子何命不淑季¶夏七日一逝不復郡失賢
守泣聲相聞何以繫思子孫氏文屬¶縣奔趋競以財賻
衰服纍然泣血以拒曰父在官無取於人於¶此取之上
累吾親君雖云亡幸有賢子治可移官信乎家理聞¶訃
數月時一戚然顧獨後死長君十年修短死生必有定
命聞¶有夢徴特假以病未及臨穴聊以寫哀復有墓文
<pb:KR4e0131_WYG_056-14b>
以慰泉臺<md:KR4e0131_SBCK_056-9a>¶　　　祭李時㤗憲使文¶
維𢎞治十五年嵗次壬戌六月辛丑朔越八日戊申吏
部左侍¶郎兼翰林院學士呉寛謹以清酌庻羞之奠馳
祭於同年友故¶陕西提刑按察使李公之靈曰緯矣維
公早勤所務學於仲兄¶義同師傅並登甲科二鳳同翥
公時方少奮翼莫禦乃駕使軺¶官簿初注乃入内臺曰
為侍御出廵淮南外嚴内恕憲體凛然¶勢要是懼争避
<pb:KR4e0131_WYG_056-15a>
逺之不俟言拒竟遭其讒從此而去去國數年¶萬里旅
寓居炎荒中徳業益樹終焉讒言莫勝清譽臬司屢遷¶
聞望愈著下無寃民如豁雲霧維陕以西古號天府控
制民夷¶得専一路救敝扶衰日坐公署力則已窮才則
甚裕起則何淹¶逝則何遽何天不遺何人不遇抱負大
才將安所赴仲兄在朝¶過時悲慕南遷司空欲臨其墓
凡我同年哀莫能助遥具薄筵<md:KR4e0131_SBCK_056-9b>¶便道亦附公其有知幽
夢當寤為舉一觴以盡平素
<pb:KR4e0131_WYG_056-15b>
　　　祭少詹事王公文¶
維𢎞治十六年三月二十八日乙未吏部左侍郎兼翰
林院學¶士末眷呉寛謹以清酌庻羞之奠致祭於故封
詹事府少詹事¶兼翰林院侍讀學士前光化知縣王公
之靈曰公當壯嵗仕與¶民親恵政所及深得乎民三載
告歸未盡其志宦業已傳而子¶已貴孰不生子貴如之
何名重詞林豈惟髙科再受恩封公正¶無恙髙盖横金
安此禄飬封典未巳子佐文銓夀終於寢有訃¶忽傳帝
<pb:KR4e0131_WYG_056-16a>
念近臣何以為慰諭祭有文塋域是治凡此褒䘏¶他人
敢希子侍經幄匪以其私考公終身備享諸福人莫不
虧¶我無不足忝同鄉郡乆託親交無由執紼繫官於朝
㣲言可緘¶薄奠斯致遥望靈筵冩此契義<md:KR4e0131_SBCK_056-10a>¶　　　祭侍郎徐公文¶
維𢎞治十六年癸亥十一月二十九日壬辰禮部尚書
兼翰林¶院學士呉寛謹以清酌庻羞之奠馳祭於南京
工部右侍郎徐¶公之靈曰南望海虞壯哉為縣豈曰富彊實
<pb:KR4e0131_WYG_056-16b>
稱文獻縣多故族徐有¶鉅人教以義方公徳維淳少登
甲科諌垣就列奏疏屢陳衮職¶補闕試以民事出牧大
藩南北所至不求自安付以大任益盡¶其責都憲我官
司空我職民終受恵國不傷財志行所學徳副¶其才嬰
疾尚㣲引去何速髙節有餘衆望不足尚期召起以慰¶
蒼生溘焉長逝惜哉老成遺言自卑徳薄能鮮戒其子
孫勿求¶䘏典有臣如公天子忍忘何以上聞憲臣有章
質直¶勤勞世豈多有鄉賢凋謝相弔而走呉山伐石宜
<pb:KR4e0131_WYG_056-17a>
刻褒賢無由¶臨穴致此惓惓<md:KR4e0131_SBCK_056-10b>¶　　　祭陳大玉文¶
維𢎞治十四年嵗次辛酉三月初二日庚戌同年友呉
寛謹以¶清酌庻羞之奠致祭於都察院右副都御史陳
公大玉之靈曰¶公寓西陲早受家學抱藝入京多士與
角遂登甲榜乃列户曹¶簿書錢穀身任其勞公有羙才
亦不即見迨擢大藩而事益練¶江右民俗治之尤難以
靜治𠟵以簡治繁工役大興惟時建國¶我勞其心民省
<pb:KR4e0131_WYG_056-17b>
其力謂民頑梗父之母之居則易使去則有思¶去之一
方稱者一口名徹於朝三任莫乆内臺之副為古中¶丞
畀以留務置之舊京倉廪豐盈不爽升龠韓滉在唐國
計有¶託夙夜籌畫尚耻素飡報國不足公亦有言生居
邉方習見軍¶伍每誓捐驅欲得死所推公之志論公之
才俄止于此知公者¶哀朝廷念公䘏典不薄祭𦵏以禮
有司奉若重惟故里在於<md:KR4e0131_SBCK_056-11a>¶中州居斯葬斯不㤀首丘忠
信可交亷謹不取既見其人亦聞¶其語今則已矣不見
<pb:KR4e0131_WYG_056-18a>
其人死生永别曷得而親嗚呼哀哉¶
　　　祭外母朱孺人文¶
維年月日季女壻翰林修撰呉寛謹以柔毛庻羞之奠
致祭於¶外母朱孺人之靈曰寛昔委禽今踰廿年髙堂
登拜數聆訓言¶白髪垂垂徳容儼然去之京師濶阻山
川起居何如封書問安¶使者未及訃音忽傳嗟嗟孺人
持行實賢内助成家有赫門闌¶子孫森森美矣田園人
匪富視惟義之全嵗月㡬何䘮事連連¶悲傷既甚疾疹
<pb:KR4e0131_WYG_056-18b>
莫痊凡此情事墓石已鎸孺人於寛母道存焉¶啟殯有
期薄奠几筵¶
　　　祭亡妻陳宜人文¶
維𢎞治四年嵗次辛亥八月初七日左春坊左庻子兼
翰林院<md:KR4e0131_SBCK_056-11b>¶侍讀呉寛以柔毛之奠告於亡妻宜人陳氏之
靈曰與子相處三¶十餘年我因而亨子實偕焉復來京師又
踰一紀促我早歸無¶貪名位我聞子言中心然之豈料子
病纒身益危言即不從子¶亦莫救所恨諸親不在左右
<pb:KR4e0131_WYG_056-19a>
送子歸𦵏斯言不㤀繫於史事願¶復不償生不同歸死
實可憫言及於兹悲痛何忍子尚行矣我¶終乞身臨穴
而𦵏當共諸親子行無恐亦無我戀酒肴在筵非¶謂遣
奠嗚呼哀哉¶
　　　祭韓夫人文¶
於維夫人㓜有女徳来嬪于韓實為佳匹維都憲公有
武有文¶宣力四方為國樹勲閫内非人公不能顧顧則
縈心有勲曷¶樹公累進秩夫人與同龍誥在函遂沐髙
<pb:KR4e0131_WYG_056-19b>
封富盛顯榮孰不歆¶𧰟竊視其身自奉何儉公既不禄
儉徳益加閨門悄然人孰敢<md:KR4e0131_SBCK_056-12a>¶譁嗟未亡人俄以亡報告
哀於朝維子之孝昔都憲公賜𦵏¶有墳有詔合藏以從
良人仍命有司諭祭維腆䘏典所頒爰視¶都憲静専勤
慎婦徳可評宜躋於夀宜享其榮都憲在鄉偉哉¶先逹
薄奠遥馳忝居鄉末¶
　　　焚黄告先考妣文¶
維成化十三年嵗次丁酉十月乙未朔越二十二日甲
<pb:KR4e0131_WYG_056-20a>
寅孤子¶翰林修撰寛謹以潔牲醴齊昭告於顯考府君
顯妣張氏曰壬¶辰之春寛忝史職三載考最仰荷推恩
封贈之典施及存沒惟¶我顯考拖疾拜命既易冠服奄
棄人間璽書繼頒不及親捧¶孤懐感傷未即奉告惟兹
恩典豈寛自致追慕尊慈極其勞¶瘁以鞠以教克長克
成昊天不弔先後棄捐禄飬靡從痛恨無¶已兹謹録黄
焚於墓所伏惟尊靈祇奉休命音容茫茫悲慕不<md:KR4e0131_SBCK_056-12b>¶絶嗚
呼痛哉
<pb:KR4e0131_WYG_056-20b>
　　　東荘奉安先考畫象祝文¶
維成化十三年嵗次丁酉十二月某日孤子寛謹以牲
醴之儀¶敢昭告於顯考修撰府君東城之下先世所基
嗟嗟府君實生¶於斯迨長西徙門户獨持每念舊業東
望興悲乃修乃復有年¶於兹樹有桑栁屋有茅茨有庭
有戺有園有池本原之地有大¶其規東莊自號用表孝
思今者不幸溘焉棄遺靈爽長存沒且¶有知眷戀兹地
䰟氣必之乃奉遺象張之堂楣著存於心如覩¶容儀凡
<pb:KR4e0131_WYG_056-21a>
此舊業不廢不&KR0549;曰維季弟肯搆肯菑一觴陳告聊寫¶
吾私載瞻載拜涕淚交頤嗚呼哀哉¶
　　　上京告祠堂文¶
維成化十四年三月六日𤣥孫翰林修撰寛謹以牲醴
敢昭告<md:KR4e0131_SBCK_056-13a>¶於四代考妣寛憂制既終例宜起復丙寅日吉
已卜啟行維是¶逺違不勝攀慕¶
　　　告二代贈官祝文¶
維𢎞治十一年嵗次戊午十二月壬辰朔越六日丁酉
<pb:KR4e0131_WYG_056-21b>
孫吏部¶右侍郎寛敢昭告於二代考妣曰寛無所能忝
竊官禄實頼先¶徳始克致兹乃今年十一月二十九日
三載考滿十二月四日¶荷䝉恩例推及其先顯祖考處
士贈吏部右侍郎顯祖妣韓¶氏贈淑人顯考諭徳府君
加贈吏部右侍郎顯妣宜人張氏顯¶妣太宜人王氏並
加贈淑人及妻宜人陳氏亦加贈淑人感激¶之餘悲喜
交集謹具酒饌用申䖍告¶
　　　受誥祭告二代文
<pb:KR4e0131_WYG_056-22a>
維𢎞治十二年嵗次己未八月戊子朔十二日已亥孫
吏部左<md:KR4e0131_SBCK_056-13b>¶侍郎寛敢昭告於二代考妣不肖逺藉先徳垂
休於身叨佐銓¶曹倐經三載伏蒙恩例推及惟均乃於
今晨獲受誥命祖¶處士府君贈通議大夫吏部右侍郎
祖妣韓氏贈淑人考諭徳¶府君加贈通議大夫吏部右
侍郎妣宜人張氏太宜人王氏俱¶加贈淑人誥詞煌煌
並蒙褒美追惟先徳實克承當謹録一¶通先備焚燎家
祠塋墓自當轉行故妻宜人陳氏亦加贈淑人¶謹以酒
<pb:KR4e0131_WYG_056-22b>
饌同用告¶
　
　
　
　
　
　
　家藏集卷五十六¶
<md:KR4e0131_SBCK_057-1a>¶
<pb:KR4e0131_WYG_057-1a>
欽定四庫全書
　家藏集巻五十七¶
　　　　　　　　　　　　明　吳寛　撰
　　
