# -*- mode: mandoku-view; -*-
#+TITLE: 匏翁家藏集
#+DATE: 2015-09-11 16:49:25.505163
#+PROPERTY: ID KR4e0131
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 46
#+PROPERTY: FILE SB04n0168-046匏翁家藏集-卷第四十六.
<pb:KR4e0131_SBCK_046-1a>¶
匏翁家藏集卷第四十六¶
　引七首¶
　　　述祖德詩引¶
述祖德之作宋謝康樂有之自謝以後寥寥焉夫世之詩人竭¶
歲月疲精神&KR0619;弄風雲刻畵泉石以至一艸木一禽魚之微皆¶
蒙題品獨於先世吝不吐一詞及之其曰往事也惡庸知又惡¶
庸傳嗟夫有美弗知知而弗傳古人之所深誚其不明不仁者¶
也彼風雲泉石艸木禽魚人知之人傳之雖不題品何害顧乃¶
役志於此&KR0111;情於彼其亦識輕重者乎縉雲趙侯來自荆州示¶
予詩一篇所以述其祖德者甚僃凡氏族之分析家居之轉徙¶
官爵之封拜學術之傳授無不附見葢不必閱譜牒讀傳志而¶
其數世以來具著篇中予受而讀之愛而取之而&KR0111;其詞之於¶
<pb:KR4e0131_SBCK_046-1b>¶
康樂何如也乃復爲之引之一時讀此詩者別有題識于後侯¶
名璉字士英以監察御史出知荆州多惠政號賢大夫云¶
　　　送劉武陵詩引¶
劉君與淸以名進士初出爲武陵令其友陳吉士玉汝取桃源¶
八景率諸同志詠歌而投贈之屬予引其首葢古桃源實在武¶
陵境内今則別自名縣矣然八景亦惟仙景者著稱于世是固¶
所謂桃源乃晉漁者逢避秦時人處也其事見陶靖節記甚悉¶
予嘗愛其說曰黃髪垂髫竝怡然自樂噫何藹如太古之風也¶
世代旣逺人蹟益通而與淸適宰其地志銳而才長循吏之效¶
當復見於今日吾知武陵一聚一落之間皆化而爲桃源之人¶
也京師去彼雖逺政聲流傳如東西州吾將側耳以俟¶
　　　贈邵汝學守楚雄詩引¶
<pb:KR4e0131_SBCK_046-2a>¶
戸部貟外郎湘隂邵君汝學出守楚雄其僚友趙良玉與諸同¶
年賦詩贈之推予引其首汝學少有孝行及爲吏治錢榖展其¶
長材遇事無難易輙辦楚雄在雲南大郡也其爲守也固宜然¶
吾聞命下之後大司徒獨惜其去者何哉葢今關東西仍歲¶
大旱飢民相食　天子不忍使其民至此邇者　詔發粟百¶
萬俾大臣擇其屬徃賑之使汝學尚爲部官其在行無疑救荒¶
之術必有可觀者宜大司徒之惜之也夫以汝學之賢能如此¶
關陜之人失之楚雄之人獨得之是行也其不可爲楚雄之人¶
賀也乎¶
　　送劉世熈僉事詩引¶
蜀之成都有二江爲秦李氷所鑿民堰之可漑田數千頃比歲¶
大旱蜀人苦飢以堰壞而水無所障然耳廵撫大臣因奏請立¶
<pb:KR4e0131_SBCK_046-2b>¶
監司官專領其事　朝廷從之然治水所在必有獄訟於是擇¶
其人得刑部貟外郎劉君世熈葢君嘗爲工部屬治漕渠有績¶
及遷刑官其軄益舉遂擢僉四川按察司事以往而或者則以¶
世熈長於法律當畱爲司㓂助不當輟之西南數千里外所職¶
殆與古稻人等是不然夫蜀人以旱故爲餓莩者不可勝計使¶
水利成必不至此今之刑官固多能平反寃獄然一歲所活有¶
&KR0002;是之多乎況君聽獄固自不廢乎士大夫相率送之以詩予¶
爲世熈里人相好乆則序其事而復以詩繫于後云¶
　　　柯詹事游西湖詩引¶
故少詹事莆田柯公游西湖詩十首大興隆寺無相宗師之所¶
藏也葢公與寮友同游而宗師實從因以所得詩書而歸之予¶
不及識公獨聞宗師談公高致以公不𡚶謁人居閒輙過其廬¶
<pb:KR4e0131_SBCK_046-3a>¶
飲茗淸坐往往至日暮始去他人或具酒肴邀之有不赴者因¶
思公不可復見至于欷歔不巳他日乃出此十首請予書其前¶
予心重公而因循未果則宗師亦巳去世矣及是其徒德瑾始¶
復道其師之意曰此吾家故物幸卒書之公平生簡重淸雅與¶
俗寡諧一時同朝有善謔者見公亦不敢狎侮而方外士何爲¶
獨得於公即此則宗師之賢亦可知矣昔宋惠勤從歐陽文忠¶
公游感公之德終身不&KR0111;蘇長公稱之以爲士大夫或不能及¶
宗師其勤之流歟瑾有戒行類其師師没而能寳此亦可重者¶
歟其詩後有和者予未暇及獨亦嘗游其地有詩數首聊復書¶
于其後而歸之¶
　　　乾乾齋藁引¶
楊惟立先生以精勤之學發而爲文不爲駕空浮浪之語而有¶
<pb:KR4e0131_SBCK_046-3b>¶
據事切實之意予&KR0060;愛之往歲自翰林擢南京吏部幸畱務淸¶
簡益得肆力於文葢雖應人之求亦未嘗泛然苟作也故自弘¶
治巳未至辛酉歷三載僅得此數十篇頃以考績至内閣大臣¶
以纂修會典事嚴奏畱之予毎與共食見惟立食巳輙操筆屬¶
艸其精勤如此惟立少予一歲而彊力不衰今書成南還其著¶
述當益富予安得盡觀之乎¶
　　　游吳中西山詩引¶
弘治丁巳三月十七日石城先生將北上過吳中諸友告別予¶
與文宗儒邀爲西山之游乃約馬宗勉林朝信及予姪奕同行¶
舟泊閶門雨忽作客有言僅可登虎丘者宗儒作色言曰游必¶
西山有言虎丘者浮以太白葢虎丘非不佳以熟游故爾舟至¶
楓橋雨漸止自支硎輿行至天平而返凡行四十餘里歷數山¶
<pb:KR4e0131_SBCK_046-4a>¶
或隂或微雨其景益奇緣山游者多晴時未有見雨景者是日¶
入天池有老僧三人皆垂素髮數寸見客相視&KR0787;眙明旦詣予¶
索詩自言不入城者乆矣予憐其意爲書途中所得二絕句與¶
之後八年石城檢沈石田畵卷俾書其上&KR0252;然不記一字但別¶
有四韻存槁中亦記天池事者遂書之及巳未三月適是日復¶
雨與石城讀進士廷試卷偶憶前事復得四韻倂書於後¶
說五首¶
　　徐氏兄弟字說¶
舜命九官其二爲䕫龍䕫典樂龍作納言終舜之世不聞有再¶
命者葢惟任之專故二人得乆於其官其軄皆修而能助舜之¶
治也然後世亦有專於任人者其人或反敗事此可見舜於二¶
人擇之於先者之愼也故曰舜有天下選於衆舉臯陶不仁者¶
<pb:KR4e0131_SBCK_046-4b>¶
逺矣因臯陶而於䕫龍有可知者徐氏兄弟曰䕫曰龍䕫旣長¶
好文以其父可泉府君遺命不逺數千里來京師請字於予葢¶
予與可泉有外族之好故䕫有以請耳顧予無以爲字者特本¶
舜之命字䕫曰舜樂龍曰舜言夫&KR0033;而温寛而栗剛而無虐簡¶
而無傲舜之所欲而䕫之所當敎者也讒說殄行震驚朕師舜¶
之所惡而龍之所當察者也今去舜巳逺其言載於書者昭然¶
具存讀其言如生其時以䕫所當教者變其氣質之偏以龍所¶
當察者去其言語之失所以成中和之德絕讒慝之行而爲君¶
子之歸此二子所當知固而父之所望而予之所字者之意乎¶
　　黃氏二子字說¶
黃仲和有子二人曰鶴曰鵠予嘗字鶴頡之鵠頏之和仲復請¶
予說其意予曰此詩邶風之云也然詩特言燕之飛而上下耳¶
<pb:KR4e0131_SBCK_046-5a>¶
&KR0002;夫鶴鵠又鳥之大者其飛則上薄雲霄一舉千里豈燕之比¶
哉雖然鶴鵠固同爲鳥其所出猶殊兄弟者同氣而生之人也¶
友愛急難之情詩人嘗以鶺鴒喻之矣至於天秩之禮則不以¶
恩而廢者故其上也如行之當先非欲陵其弟爲兄之道然也¶
其下也如行之當後非欲逺其兄爲弟之道然也閨門之内各¶
止其所而長㓜之序得又&KR0002;鴻鴈然夫得其序則和矣和則樂¶
矣詩又不云兄弟旣翕和樂且湛二子當終身誦之¶
　　　陳鎡字說¶
陳世業農玉汝獨以其先處士君之命從儒者游績學攻文遂¶
登鄕貢且將取甲科入官矣然嘗念先業不忍棄則以農事授¶
其長子而名之曰鎡鎡旣冠使來求予字而敎之葢孟子述齊¶
人之言曰雖有鎡基不如待時爲字曰以時鎡也思而父命名¶
<pb:KR4e0131_SBCK_046-5b>¶
之意無惰其身無違其候以無荒其田則汝能子而父汝嘉矣¶
𡺳風曰三之日于耜四之日舉趾汝其于而舉之周頌曰庤乃¶
錢鎛奄觀銍艾吾將從汝觀矣¶
　　　張進士兄弟字說¶
張進士瑋謁予告曰瑋與弟璨辱先生字乆矣以其說請亦屢¶
矣幸終以一言敎之此豈特瑋兄弟之意實吾父之意亦吾先¶
大父之意也葢吾游南廱時瑋尚㓜侍其大父助敎公讀書官¶
舎中公嘗遣之來學因求予字而敎之今十八年矣公手書尚¶
存而瑋復惓惓于此予忍&KR0018;之哉夫瑋璨皆以玉言玉物之可¶
貴者也然其所以可貴以玉韞於石而與石異故耳則&KR0002;所謂¶
燕石與玉似者亦可貴乎葢珷玞之𩔖可以惑衆人而不可以¶
惑良工必使良工曰是玉也乃其可貴者也雖然温潤而澤縝¶
<pb:KR4e0131_SBCK_046-6a>¶
宻而栗玉亦非寡也必其質之大光之著如瑋璨之謂使良工¶
曰是嘉玉也是美玉也乃其眞可貴乎人之所以異於艸木鳥¶
獸者其爲狀非特玉石之可混也有人於此其名人其實艸木¶
鳥獸則何以立於世必能盡所以爲人之實而與艸木鳥獸異¶
焉及其德之所就不徒曰人必曰是吉人也是賢人也則其眞¶
爲可貴非嘉玉美玉之謂乎故字瑋嘉玉璨美玉者如此瑋方¶
登甲科爲世用如玉之薦於宗廟以禮乎神合於記禮者之稱¶
矣而璨亦好學有文蓄而未發其待賈而沽者歟¶
　　銕柯說¶
松栢之生與衆木等耳惟松栢多託根崖谷間不爲石所扼且¶
其枝葉鬱茂歷歲寒而後凋又不爲霜雪所摧則非衆木可及¶
者固其操之堅人故以銕擬之可謂錚錚乎出乎其𩔖矣予友¶
<pb:KR4e0131_SBCK_046-6b>¶
劉君與淸早登進士第兩爲縣令皆有遺愛聲及　召爲監察¶
御史立　朝侃侃聲益起内臺巳而出按于閩于廣憲度大舉¶
挫豪&KR0416;抑𫝑要兩道肅然不忝古&KR0033;指使者君嘗行于野見松¶
栢挺挺堅不可屈&KR0002;有契于心曰士大夫所守當如是因以銕¶
柯自號交游間知其善取乎物也稱之不以字必曰劉銕柯後¶
君超遷太㒒少&KR0056;人猶以未足展其才也居三年會四川缺廵¶
撫大臣吏部以君名上　詔即擢右僉都御史以行君乃走予¶
告曰往以銕柯自號葢欲厲乎已耳然未有著干文者敢以是¶
瀆予素知君不獨其操𩔖乎松栢也而材實𩔖焉今夫君奉¶
天子令出以撫治者非蜀乎按其地東連陜洛西控蕃夷陸有¶
棧道水有峽江天下言地之險者莫過於此而民之易動者亦¶
莫過於此夫地險而民易動&KR0002;與内地異也顧昔多辱名臣治¶
<pb:KR4e0131_SBCK_046-7a>¶
之其尤著者&KR0002;李冰之水利文翁之風敎諸葛孔明之政績皆¶
不暇論其近而卓卓者有張益公葢其以鎭靜爲功恩威爲德¶
所以御易動之民於將亂之日晏然如平時者非其材之大能¶
含蓄于蠶叢之國于胸中何以得此彼松栢在山上干雲霄其¶
榦連抱大匠伐之以建淸廟明堂宏壯可容萬人材大故也與¶
淸適𩔖乎此一銕柯果足爲君道哉雖然材大而操無可取與¶
樗櫟何異故終爲此說以復之弘治庚申夏六月巳酉¶
表六首¶
　　　禮部試擬宋以范仲淹爲樞宻副使謝表¶
臣某伏以西府崇嚴位遇均於將相貳樞贊畵責任重於朝廷¶
政論與聞本兵是寄葢欲折衝萬里之外于以坐論一堂之中¶
苟瘝厥官適重其咎伏念臣遭遇聖眀乆塵任使屢前而郤知¶
<pb:KR4e0131_SBCK_046-7b>¶
不足而心有餘旣仆而興威未加而恩巳至非惟蒙保全之大¶
造何以被特逹之深知起自南官委之西事固嘗受龯未成充¶
國之功將以息民竟出魏絳之䇿方國門之待罪遽樞筦以承¶
恩懇避莫諧貪榮是愧兹葢伏遇　皇帝陛下知出無爲仁¶
而有勇肇位四海而機柄獨操咸和萬民而衡石不設大以事¶
小恒施仁於小&KR0022;安不&KR0111;危毎念戰爲危事用人如用藥不遺¶
馬勃牛溲取士&KR0002;取材肎棄竹頭木屑故兹迂拙亦在甄収臣¶
敢不勉竭庸虛上承知遇感激難逢之會&KR0108;勵無能之資後樂¶
先憂期不&KR0018;於素學外攘内治以無玷於淸班載看群䇿之兼¶
収坐致三邊之惕息¶
　　　賜進士及第後率諸同年謝恩表¶
伏以稽古右文喜値豐亨之運設科取士欲求疎逺之才自前¶
<pb:KR4e0131_SBCK_046-8a>¶
代以來逮我　朝而盛布帛菽粟渾然猶三代之言月露風雲¶
陋矣非六朝之體辭逹而巳文在于兹葢必先擇于有司夫然¶
後獻之　天子是惟　聖祖敷求之意至于　文孫恪守¶
而行禮意加隆人文益著如臣等性殊朴魯學本空疎呻吟呫¶
畢之間以歲以月游息範圍之内如天如淵乆蒙作養之恩竝¶
預甄収之數食芹而美雖懷一獻之素心采葑不遺遽辱九重¶
之淸問榮隨寵至感與媿幷兹葢伏遇　皇帝陛下禀上¶
知之資居　大君之位唐堯之德化不識而不知虞舜之聰¶
明好問而好察惟末學幸遇乎　大有作爲之主故&KR0033;言得行¶
於無所忌諱之時爰題金㮄之名載錫瓊林之宴維其偕矣方¶
正席以捫心何以予之忽在笥而被體禮儀稠疊顔面忸怩其¶
何德以當皆不求而至臣等受兹　寵遇相與告言一飯不&KR0111;¶
<pb:KR4e0131_SBCK_046-8b>¶
豈獨報以國士寸心自誓庻無忝於賢科再期　聖德之益¶
崇永保天休之滋至¶
　　　擬　頒賜重刋貞觀政要謝表¶
具官臣某欽蒙　聖恩頒賜重刋貞觀政要者虛叨厚祿巳¶
玷淸班　寵賜新編尤過素望領受之際感激何如臣誠歡誠¶
忭稽首頓首伏以居上克明成湯見稱仲虺爲臣不易孔子嘗¶
告定公欲監成憲以無愆必學古訓乃有𫉬布在方冊昭如日¶
星惟兹一卷之書實有三代之意葢後六國而爲秦漢又越八¶
朝而得李唐在太宗爲君始也用魏徴之言躳行仁義故貞觀¶
之治終焉視&KR0078;周之世庻幾成康凡其紀錄之祥無非治理之¶
要用忠良而來諫諍逺聲色而杜讒䛕土木之功不興效夏禹¶
之卑宮室禱祀之事旣絕陋秦皇之慕神僊戒敕儲貳之守成¶
<pb:KR4e0131_SBCK_046-9a>¶
尊崇師傅以輔德經書禮樂討論無遺貢賦兵刑審處必當此¶
其大較未易盡言其爲說心乎四十篇而垂統至於三百載厥¶
後張九齡金鏡之錄兹維權輿又如李德&KR0073;丹扆之箴得其梗¶
槩董史不作兢書可追兹葢伏遇　皇帝陛下聖治日親化¶
工天運終始典于學厥德自修左右惟其人求賢下及&KR0099;然有¶
詔美矣是書欲日聞嘉言旣俾詞臣之進講謂世乏善本特令¶
工匠之翻刋校正精而無魯魚亥豕之譌　賜予重有&KR0002;鍾𪔂¶
琬琰之貴千年視爲糟粕一旦發其英華&KR0060;惟唐之盛時顧獨¶
兢有先見書名貞觀意在開元惜不用之當時幸𫉬遇於今日¶
臣旣被兹　殊渥豈敢視爲虛文由魏徴之語而師臯䕫期終¶
身取法乎上推太宗之心而祖堯舜願　一人允執厥中¶
　　　文武百官請　太皇太后立　皇太子第二表¶
<pb:KR4e0131_SBCK_046-9b>¶
伏以　&KR0268;宮地逈修五福於昌辰温室日高敷重光於昭代¶
所以承萬年之統於是繋四海之心事重恊從理宜申𥸤恭惟¶
太皇太后殿下坤儀乆著王化攸資保育聖孫彰地道成功¶
之大誕生　元子衍天潢流澤之長恭惟保國之謀特有建¶
儲之議鴻名當正大本亦安長樂遥瞻旣合詞而上請俞音¶
未𫉬徒深切于下懷據　先朝之舊章詎宜遲緩爲今日之¶
盛事再盡懇誠候金冊之渙頒仰紫宸而顒望¶
　　　第三表¶
伏以　太極無爲妙化工之發育前星有耀宣𧰼緯之光華天¶
道應而昭彰人謀從而翕集未勞謙讓必仰贊成恭惟¶
太皇太后殿下德竝虞嬪功同周姒慈仁性厚元爲中壼之表¶
儀顧復恩深長享　一人之奉養衍本支之彌茂致宗¶
<pb:KR4e0131_SBCK_046-10a>¶
社之益安臣工鼔舞於龍墀巳洽　朝廷之慶使者渙頒乎¶
鳳詔復增海寓之歡是宜正位於　東宮相率陳詞於　北闕¶
懇忱交積煩言遂至於再三　懿㫖尚稽渇望寔同乎億兆仰¶
祈慈訓深啓　宸𠂻國之大猷成湯不&KR0111;乎遵守事有先務¶
堯舜斯急於推行況舊章可考而具存惟大本相傳而豫¶
建斷乎不惑䇿當定于禁中勿以未遑禮必舉于歲首冀成¶
盛典誓𫉬俞音傳萬世而奉宗祧皇圖鞏固處重闈¶
而膺福祉壽域崇高¶
　　擬功臣子孫襲封謝恩表¶
伏以雲龍風虎前人収汗馬之功銕劵金書當代舉剖符之¶
典　恩光揚於介胄慶澤被於子孫聞命驚心受言愧汙兹¶
葢伏遇　皇帝陛下聖神文武博厚高明功加于時知¶
<pb:KR4e0131_SBCK_046-10b>¶
祖宗創業之不易賞延于世念臣下與　國而同休爰施天地¶
雨露之仁再謹河山帶礪之誓遂令枯朽亦被沾涵　錫以舊¶
封在周室五等之列給之常祿勝漢家萬尸之名凡所遭逢將¶
何報稱衝沙漠天山之霜雪敢惜&KR0162;軀挹雲臺麟閣之丹靑尚¶
期接武雖駑駘徒費乎芻粟而海嶽&KR0147;補乎㳙埃載輯載櫜示¶
干戈弓矢之弗用來王來享致珪璧琮璜之竝陳欣覩四方之¶
無虞敬祝　一人之有慶¶
　頌二首¶
　　　豐年頌(幷序)¶
臣嘗讀詩周頌至豐年之章見周家以仁厚立國安養斯民致¶
兹天貺以昭其德&KR0002;夫春秋桓公三年亦書有年君子則以桓¶
之德不足以致而書之所以著其異且以著餘年之不有耳故¶
<pb:KR4e0131_SBCK_046-11a>¶
詩以其常而詠春秋以其異而書其說各有在者恭惟我¶
太祖高皇帝受天明命以有天下敬天勤民一念以之傳之¶
列聖以至　今上皇帝益守益承罔敢怠忽乃成化紀元之¶
十年天下極安歲則大熟寔有周家之慶當爲周人之詩臣因¶
&KR0060;取詩人之意撰爲頌一篇非敢言詩亦惟詠其常云爾其詞¶
曰¶
聖人在位立天下中位不惟大德惟其崇　聖德伊何廣淵¶
篤恭何有外朝何有深宮何有出入何德不逢以兹對越¶
一祖四宗祖宗在天精神與通惟　聖勤恤和我受民不殖¶
貨利不好游田謂民雖微獨於我親爾飢爾寒爾勞爾勤孰爾¶
惠鮮屬我一身天監厥德保佑且申&KR0154;以昭之降兹豐年豐年¶
如何多&KR0112;多稌亦有稻梁盈彼&KR0338;&KR0067;亦有秉穗遺彼塲圃始于¶
<pb:KR4e0131_SBCK_046-11b>¶
京都延及三輔以及吳越以及齊魯道不拾遺家不閉戸爲裳¶
爲襦女有餘布以祀以享男有厚醹鼓腹而歌垂髫而舞彼白¶
者叟此黃者孺皥皥熈熈莫知其故人曰　聖人聖則無爲¶
儼然南面有垂裳衣操其柄觀攬其綱維左擇一相是訓有司¶
聖之所爲則止於斯&KR0002;昔堯舜萬幾兢業未治皇皇旣治惙惙¶
聖心符之求治益切益懋大德肅乂謀哲雨暘適時寒燠應節¶
豐年之慶四海一轍小臣不文載紀聖烈¶
　　　平胡頌(幷序)¶
胡元主中國九十餘年侵越我疆土瀆亂我&KR0212;倫改易我制度¶
腥風汚俗民化于夷葢三代以來所無之大變也我¶
太祖高皇帝受命自天起于南服提一旅之師平四方之亂迨¶
兵至元都皇威烜赫遂讋元君而走之於是疆土以復&KR0212;倫¶
<pb:KR4e0131_SBCK_046-12a>¶
以明制度以立海宇廓淸乾坤再造葢三代以來所無之大功¶
也　大宗高皇帝入繼大綂克篤前烈制禦旣嚴攘却尤逺¶
列聖傳序端拱于上邊徼晏然至於今日武事再修深襲輒捷¶
皇上&KR0099;然以古黷武爲戒將銷兵歸馬專事文敎期與臣民同¶
享嘉靖之樂臣生逢其時承乏史氏宜有紀述以傳示天下後¶
世因撰成平胡頌一篇然必述　高皇帝者葢周之成王嘗¶
成伐奄伐淮之功周公作詩不以爲誇而大明之什特舉武王¶
肆伐大商之事爲言其義葢有在也臣敢&KR0060;取其義而爲之詞¶
其詞曰¶
皇天徧覆以莫不容惟其截然此華彼戎禹蹟&KR0252;&KR0252;戎何敢越¶
越而猾夏天則有伐伐不自爲實託之君君&KR0108;其威應天順人¶
赫赫　太祖維湯維武天戈所揮孰敢予侮胡起朔漠瞰我¶
<pb:KR4e0131_SBCK_046-12b>¶
中原長驅入之&KR0060;稱有元厥罪未悛興師往問城社寥寥虜則¶
宵遁虜旣遁矣假息冰天駑馬悲鳴斡難之壖是曰平胡何有¶
漢祖平城之厄以報千古　皇成其旅縱彼勿追彼順天命敢¶
拒王師是曰平胡湯武奚讓輯寧永淸以伐以放風俗百年淪¶
胥于夷仗旄秉龯汛之掃之兆民有主安其家室以及冠裳以¶
及飮食罔不得所克長萬夫内修外攘是曰平胡徧師廵行肅¶
淸沙漠馬牛其空匪示以弱大變克除大功克成是曰平胡遂¶
開太平挫逆以威撫順以德接蹟來降數累千百歳時朝貢稽¶
首闕庭孰繫其首而請長纓　聖子神孫繩繩繼繼平胡之功¶
垂&KR0073;萬世¶
　致語七首¶
　　　上元節　皇太后宴致語¶
<pb:KR4e0131_SBCK_046-13a>¶
臣聞天心正而璣衡平斗杓初轉夜氣淸而宮禁宻褘服旣成¶
華燈綴明月之殊廣樂張洞庭之野燭龍啣火放高&KR0395;於天門¶
川后靜波扇微和於靈沼仰坤儀之可𧰼瞻壽域以無疆瑞雪¶
飛揚綠樹碧簷休報曉曖烟浮動瓊樓玉宇不知寒俯視人間¶
風斯下矣深居天上夜如何其恭惟　皇太后陛下恩育¶
聖神化行慈儉配地有載物之德博厚能容補天成煉石之功¶
勤勞多助俯膺逹孝坐閱昌辰初進千觴挹金莖之淸露載陳¶
四韻採黃竹之遺風詩曰¶
仰望慈顔一笑開九華燈影接蓬萊盡教霧閤雲窗啓未遣香¶
車寶馬回樹杪天潢垂島嶼空中海市結樓臺柘袍侍宴良宵¶
永不是㝷常問寢來¶
　　　上元節　皇上宴致語¶
<pb:KR4e0131_SBCK_046-13b>¶
臣聞四時之序春秋於正月必書三代以來禮樂自天子而出¶
歲首載臨乎嘉節天心允愜乎群情朗月光重華星色正況逢¶
百年無事試看四夷咸賔西被威聲胡賈渉流沙而貢異獸東¶
漸德敎倭奴浮巨海以獻名香虜馬遁而不敢南窺蠻烟消而¶
相將北附萬機斯暇良夜未央恭惟　皇帝陛下賔日授時¶
繼天出治居左右而行慶賜萬物咸新登圓丘而致精誠百神¶
竝享虞舜有天下而不與文王當日昃而未遑合禹貢而奉一¶
人廣陳玉食衍箕疇而錫五福成造春臺臣等幸遇治朝叨居¶
樂部謹呈口號用寫心聲詩曰¶
鳳閣遥瞻七寶牀龍輿初下五雲鄕綵花競剪春偏早金炬齊¶
燒白晝長眞見海中浮閬苑不從馬上奏霓裳　君心化作光¶
明燭採得民謡愛末章¶
<pb:KR4e0131_SBCK_046-14a>¶
　　　聖節　皇上宴致語¶
伏以夏曆載頒共喜天時之正魯臺遥望將書雲物之祥陽氣¶
先囘於朔方瑞星特起於南極　一人有慶四海無虞恭惟¶
皇帝陛下懋德建中對時育物御聖人之大寶居王者之明堂¶
垂衣裳以受朝山呼殿陛執玉帛而來貢雲湧蠻夷惟周文克¶
厥宅心宜虞舜必得其壽醴泉甘露&KR0077;雲表之金莖芝艸嘉禾¶
陋曲中之黃竹開八方之壽域登一世于春臺臣等咸造金門¶
近瞻丹扆建皇極歛五福用推箕子九疇之言綏萬&KR0022;屢豐年¶
願上周公七月之詠八音竝作四韻先呈詩曰¶
海上蓬萊日月長僊家又進紫霞觴載歌白雪從金母遥見紅¶
雲捧玉皇率土歸誠眞有道自天申福正無疆新詩製得當筵¶
獻此是康衢第二章¶
<pb:KR4e0131_SBCK_046-14b>¶
　　　端午節　皇上宴致語¶
伏以　一人富有乎大業盛德常新四夷咸賔於治朝方物¶
畢獻游豫斯同乎夏諺樂豈巳見于周詩幸預榮觀共誇盛事¶
恭惟　皇帝陛下丕承　列聖宏覆兆民惟措世於無虞乃¶
乘時以爲樂適臨重五暫輟萬㡬講筵乆重乎修文禁苑不&KR0111;¶
於較武震雷霆而跳躍勇士來虎賁三千躡雲霧而騰驤名馬¶
出天閑十二張弓挾矢爭脫轡以如飛伐鼓摐金兼擊毬以爲¶
戲呼聲動地角藝入神翠華旣駐於僊山淸蹕俄移於靈沼魚¶
龍竝躍鵝鸛齊鳴錦纜牙檣光動洛川之上繡旗羽葢影浮瀛¶
海之間廣便蕃醉飽之恩及于臣下無馳騁流連之樂監于先¶
王載託新篇用娛高宴詩曰¶
欣逢佳節覩宸游萬歲山前御氣浮赤驃追風過上苑黃龍戲¶
<pb:KR4e0131_SBCK_046-15a>¶
水在中流旌旗盡繞軍容盛臺榭高登月令修周囿要知行幸¶
少艸深麋鹿自&KR0687;&KR0687;¶
　　　中秋節　皇太后宴致語¶
伏以日馭載驅誇父逺追于南陸斗柄橫指蓐収正位于西方¶
秋光喜遇平分夜景願言均施騰歡聲於四海樂莫大焉行逹¶
孝於　一人養之至也地大物衆天高氣淸酌壽酒以齊傾¶
望慈宫而上獻涼風生玉宇織女早進褘衣淸露溢金莖嫦¶
娥自和靈藥乃罷㧞河之戲仍爲玩月之游泛水先臨太液池¶
舟牽錦纜乘雲試入淸虛府曲舞霓裳萬物生輝六宮同慶恭¶
惟　皇太后陛下坤儀靜厚履德柔嘉誕育　聖躳乆著¶
虹流之瑞維持王化允爲風敎之端有開必先宜享其盛惟稱¶
頌之不足豈歌詠之可無詩曰¶
<pb:KR4e0131_SBCK_046-15b>¶
瑶池開宴瑞雲紅秋到人間喜正中水落銀河如噴雪天高琪¶
樹總含風佳期不與三山隔樂事須敎四海同萬里僊橋眞可¶
度素娥爭候廣寒宮¶
　　　重陽節　皇上宴致語¶
伏以四時行而百物生當素秋之令節　一人慶而兆民頼¶
得華夏之歡心旣省歛以重農功仍習戎而班馬政事因時舉¶
樂與民偕恭惟　皇帝陛下乾徤長旋離明畢照念¶
祖宗之創業常見&KR0325;牆欲&KR0058;庻之安生毎爲宵旰尊居五位獨¶
斷萬幾嘉與四方均臨重九宮中稱壽先仰奉乎慈顔闕下¶
賜酺載俯推乎大賚黃扉爰啓玉食斯陳雲表露華挹金盤而¶
屢獻海東霞彩裁錦障以㫄施可以登萬歲之山升高自邇於¶
焉望九州之野視逺惟明故事旣修新聲宜播詩曰¶
<pb:KR4e0131_SBCK_046-16a>¶
百穀豐登海宇寍乘時游豫駕初停雲開漢殿翔𩀱鳯風轉堯¶
階動九蓂涼氣巳隨&KR0056;士月祥光先見老人星玉盃酌取黃華¶
酒願奉　明君享萬齡¶
　　　元宵節　皇上宴致語¶
伏以和風拂拂輕冰初泮　九龍池皓月團團薄霧全消¶
𩀱鳳闕念良宵之易度覩佳節以重臨旣授人時宜從世俗恭¶
惟　皇帝陛下祿位名壽僃于　聖躳&KR1078;知聦眀出乎庻¶
物有周文王之德無淫于游觀如韓昭侯之言毎愛乎嚬笑長¶
承　景運屢致豐年巍巍乎居上不驕皥皥如與民偕樂華¶
燈齊放光輝照耀於千門玉醴畢陳和氣薰蒸於六合乃罷曼¶
衍之戲爰歌麗則之音載助淸歡少娛高宴詩曰¶
金屋沉沉奏管絃紅雲高擁柘袍鮮邊城屢報全無事史筆重¶
<pb:KR4e0131_SBCK_046-16b>¶
書大有年燈火滿空垂列宿樓臺平地貯群僊天門北望¶
淸光近　賜得黃柑次第傳¶
