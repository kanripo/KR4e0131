# -*- mode: mandoku-view; -*-
#+TITLE: 匏翁家藏集
#+DATE: 2015-09-11 16:49:25.319369
#+PROPERTY: ID KR4e0131
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 42
#+PROPERTY: FILE SB04n0168-042匏翁家藏集-卷第四十二.
<pb:KR4e0131_SBCK_042-1a>¶
匏翁家藏集卷第四十二¶
序一十二首¶
　　　賀監察御史徐君序¶
福建道監察御史徐君時中之官于朝也謹重廉正名聲卓¶
然皆曰徐君眞古所謂才御史者於是任滿三年都察院自院¶
長而下考其績惟稱至吏部亦然皆有詞以褒美之其同官相¶
與舉酒賀君復走予請文序其事予與君爲同午進士不可謂¶
不知君者旣許諾葢旣乆始克爲之然君爲人之賢亦以乆而¶
益信夫自　今天子嗣登寳位　聖政日新固不可勝紀¶
然其大而要者在聽言而巳故天下之逺雖艸茅賤士莫不有¶
章疏以逹于九重之上其可采者雖苛細之事未嘗不下群¶
臣議而行之而況爲言官者乎夫進言補闕固愛君者之心而¶
<pb:KR4e0131_SBCK_042-1b>¶
盡言招過亦非事君者之體故古之人尤致謹于此而不敢易¶
者&KR0002;唐陽城爲諫議大夫七年始論裴延齡誣䧟陸贄事城固¶
奇士亦必待乆而後言者葢不欲易其言而瀆告之也其後延¶
齡卒不至相位人謂城之力居多是以言不易出出則上之人¶
必曰彼未嘗言也今言之必其言之當行也無弗聽者雖然其¶
人不能平心以處事正已以格物而徒嘵嘵然以強聒於下欲¶
上之聽亦難者何也其身不誠自不能感動乎人也吾嘗觀君¶
于事之大者旣與同列取而論之　天子信用無不施行曰¶
彼苛細之事人能言之吾固可免也葢具老成持重如此自是¶
君惟不言言則欲弗聽不可得也&KR0002;君嘗按行畿内淸軍政而¶
人不稱&KR0072;治文案而吏不敢欺遇事卽爲不任智數又不必書¶
者君之先爲浙東人今居貴州其旣考最&KR0041;恩進階而贈其¶
<pb:KR4e0131_SBCK_042-2a>¶
先府君如其官母陳氏號孺人而封其配夏氏如其母云¶
　　　雨菴宗譜序¶
言禪者必祖逹磨自逹磨至于秀于能而其支巳分又自能而¶
後爲曹洞雲門法眼潙仰臨濟諸宗而其名遂立葢聞之其徒¶
云爾夫人一也則心亦一也禪學者明吾心而巳今分支立名¶
以自別如此豈所謂殊途而同歸者耶雖然南北相訾反戾闘¶
狠其道遂隱如昔人所論者其流&KR0102;亦不少也諸宗逺者至十¶
八傳而絕近者六七傳而絕惟臨濟乆而獨傳於天下在¶
國朝宣德正統間有高僧曰祖淵江西人也自閩之雪峯寺¶
召至授官至僧錄司右善世一時　恩寵旣加四方之人因其¶
嘗所居地稱之曰雪峯禪師而不名褁糧相從爭願出門下其¶
徒旣盛於是師製二十字使世爲名復自別其&KR0128;旣化去後人¶
<pb:KR4e0131_SBCK_042-2b>¶
世居僧錄其尤能擴其教者曰故善世道堅古心古心之徒益¶
盛其尤知名者曰今善世戒璇大章大章住隆福寺有年矣¶
朝廷屢遣中貴人卽其廬修佛事而勲戚&KR0056;士又多與之往還¶
承奉應酬之勞殆無虛日章疏書札裁治精捷則又出其徒定¶
徵手也徵喜讀儒書而詞翰俱妙有前人風當其少暇閉戸焚¶
香筆&KR0472;左右矻矻不休乆之成巨編則奉其師之命所修雨菴¶
宗譜也雨菴爲雪峯禪師別號其譜自雨菴而上泝焉爲總圖¶
逺者畧也如族之有祖也自雨菴而下沿焉爲譜圖近者詳也¶
如族之有父子兄弟也一展閱間上下數十世分合傳受粲然¶
無遺譜成乞予序其首葢自諸宗旣絕今所傳者同出於臨濟¶
所不同者特有講與教而已門戸判然又不可混大章師徒何¶
慮而必爲此噫諸宗不同出於逹磨乎其爲此者亦慮夫合而¶
<pb:KR4e0131_SBCK_042-3a>¶
復分如所謂相訾者乎相訾而道復隱此譜之所以作也乎抑¶
又有說焉今祝髪受度出於雨菴者不可勝數其人散在四方¶
乆而不知有相視爲塗人者其亦使考而同同而不散乎然則¶
後人有能續而修之雖百世可考也而況今日哉是譜也自¶
朝廷恩典至于詩文書札皆系而書其所題曰雨菴宗譜吾知¶
此而巳故特序之¶
　　　伊氏重修族譜序¶
伊氏自沐陽徙吳中歲乆遂爲著姓其居城西之通波坊吾㓜¶
猶及見其盛也家喜藏書多延接郡中儒流正統初有曰侃字¶
士剛者更擢田科給事禁中一時賔客登其門者不絶未幾¶
士剛卒而家遂落吾嘗疑伊氏何遽至此巳而其族在南京者¶
曰乗字德載再擢甲科爲司㓂屬出僉四川按察司事吾始信¶
<pb:KR4e0131_SBCK_042-3b>¶
伊氏復有人也德載之高祖子文府君嘗修族譜上及七世而¶
止至于今日殆餘百年族人益繁而散處益逺德載乃奉其尊¶
人紹方之命推考諸&KR0128;各爲世次而重修焉其法以居吳中及¶
遷臨濠者爲姑蘇鳳陽&KR0128;以遷兩京者爲金陵金臺&KR0128;又以居¶
南京而&KR0013;旌表者爲金陵旌表&KR0128;&KR0128;各有圖而總列小傳于後¶
紹方父子爲此其亦有深意也乎夫自　國初倣漢徙閭右之¶
制謫發天下之人又用以塡實京師至永樂間復多從　駕北¶
遷當是時蘇人以富庻&KR0013;謫發者葢數倍於他郡乆之惟無譜¶
可考子孫漠然不知其所從出子文伊氏始遷之祖也故爲是¶
懼而汲汲焉創之幸而有&KR0002;紹方父子之賢復汲汲焉續之於¶
是其族始合終分源委不紊覽之雖數世以前千里之外&KR0002;同¶
居一堂之上昭穆以序親疏以明此豈非伊氏之幸哉抑是譜¶
<pb:KR4e0131_SBCK_042-4a>¶
非得子文創之干前&KR0060;恐今日亦不知所從出然則後人有欲¶
復修是譜者則紹方父子獨不爲異日之子文哉紹方年老受¶
封不&KR0111;本始數來吳中買田築室將復振起其族非特修譜而¶
已德載爲人廉謹有文重念鄕里之舊與予相好特甚間以考¶
績至持其譜請序故書以還之¶
　　　賀監察御史陳君考最序¶
弘治三年監察御史陳君瑞&KR0056;奉命廵按山東憲節旣至一¶
道肅然自藩臬而下咸相戒奉法不敢怠忽君乃&KR0324;循吏除奸¶
民至于平&KR0072;扶弱悉見奏疏及歲滿將代復建白六事曰重守¶
令以固國本曰申律例以&KR0346;武臣曰愼刑獄以全民命曰禁刁¶
訟以厚人倫曰專委任以便稽考曰散儲蓄以濟缺乏凡數千¶
言所以禆益治道者甚切　上悉嘉納令所司施行士大夫¶
<pb:KR4e0131_SBCK_042-4b>¶
皆曰陳君眞識政體者卽超遷而用之可也聞者謂然初君爲¶
御史三年考最&KR0041;恩進階及贈封其父母&KR0002;妻　制敕下頒¶
光賁閭里諸僚友&KR0002;今王大理&KR0022;鎭而下嘗請文爲賀會予有¶
史事且君有山東之行不果及是還　朝其僚友復以爲請予¶
能巳於言耶葢今之有言責者必曰御史故有所不知知無不¶
言有所不言言無不盡此其職也古之所謂才御史者不外乎¶
此夫論事易識事難事有本有末得其本則其末自舉而民惟¶
&KR0022;本又本之大者也然民亦豈能自治必得守令治之則守令¶
又民之本也雖然守令豈夫人能爲之哉今之制御史代還必¶
察其人書而上于當道及三載述職當道者多據以黜陟之噫¶
是法也唐虞之世必待九載而行者也當是時人才之盛固有¶
所謂九德者矣亦有六德三德者焉有六德則是三德未僃也¶
<pb:KR4e0131_SBCK_042-5a>¶
有三德則是六德未僃也人才之生其難如此必至於其德一¶
不可取然後黜之亦必至於九載如鯀之績用弗成其明驗也¶
而何後世之率易耶此君所以首及之必言取人之法而不以¶
遂棄其人爲言葢曰往者已無及亦惟謹之於始而巳此所謂¶
知政體者&KR0002;夫禁刁訟一說尤切時&KR0102;葢非特爲小民言者所¶
以還忠厚之風革浮薄之俗以&KR0135;今日淸明之治者其在於¶
此乎陳氏之先爲揚之高郵人以武功官太原者累世至君始¶
業儒登成化壬辰進士第去歲庚戌其子㴻復繼之而陳氏遂¶
以儒顯君初知嘉興武邑二縣廉眀剛果多惠政可　之¶
召爲御史兩廵畿内輙著才名非特山東而巳予忝與君同年¶
相知寔深故於賀禮之舉也終不能巳於言云¶
　　　新安吳氏累世遺象序¶
<pb:KR4e0131_SBCK_042-5b>¶
新安多大族&KR0002;吳氏其一也吳之先出泰伯以國爲氏氏吳者¶
固莫盛於吳而新安亦吳地其盛爲宜有名常以世經字者見¶
予於京師曰常之先出於吳而家于新安之南溪自有家以來¶
譜牒具存&KR0002;自宋運幹府君而下至吾先人斯榮處士凡九世¶
則世數不逺畵&KR0090;亦存常之兄弟恐其乆而或失也裝爲巨冊¶
藏之又恐後人之閱之者徒得其形似無以知其事行之略復¶
各爲小傳于後惟其前未有序之者巳而出其族人雲南參議¶
文盛手書以示文盛予之同年葢託以請序之&KR0003;也夫畵象之¶
作記禮者所不及昔之大儒所不取然予&KR0060;以爲孝子之情無¶
所不至故其親沒而祭之也無所不思與其思之孰&KR0002;取其&KR0090;¶
閱之宛然如見之乎夫此亦生而識其父者耳世固有㓜失怙¶
恃而不識者必問其形似于所識之人又孰&KR0002;取其&KR0090;閱之宛¶
<pb:KR4e0131_SBCK_042-6a>¶
然如見之乎故此雖不出於禮不取於人而無害於爲孝亦可¶
以爲思成追逺之一助也今世經藏此與其兄弟及其群從不¶
獨見其一世上而三世又上而九世皆得見之能不慰其無竆¶
之思也乎因書以酬其意俾與譜牒謹藏之勿失¶
　　　周氏立後序¶
惟周之得氏乆矣其先本出周平王子別封於汝以國爲氏或¶
以爲赧王之後黜於民間因氏焉歷漢魏&KR0051;唐以來子孫散處¶
天下代有名人&KR0002;吳中周氏尤多有自鄢陵從宋南渡仕爲拱¶
衛司兵馬鈐轄使守嘉定者因家于吳鈐轄生一子曰副尉某¶
副尉生一子曰元平江路醫學錄子華學錄生五子其長曰江¶
隂醫學敎授觀光敎授生四子其長曰平江路醫學正繼周學¶
正生四子其長曰　國朝光澤縣儒學訓導瑾訓導生四子其¶
<pb:KR4e0131_SBCK_042-6b>¶
長曰太醫院醫士文威醫士生四子其長曰處士宗&KR0266;處士生¶
二子其長曰封南京太醫院判菊處先生尚正菊處生一子曰¶
南京太醫院判庚庚字原己賢而有文用醫而仕顯於先世娶¶
安人陳氏生一女繼安人顧氏皆無子葢自副尉至原巳凡九¶
世世爲長房而原巳獨鮮兄弟且以無子爲憂初爲御醫時其¶
從父尚義以　吉府良醫致仕與其二子良方同居京師良娶¶
王氏生三子其季始周歲原己殊愛之曰吾無子此獨非吾子¶
乎乃弘治巳酉二月原巳病臥官舎其子壻陳鍵自吳中往視¶
顧謂之曰吾卽不起必以良之子爲後口授以書俾謹識之不¶
&KR0111;原己旣沒鍵扶柩還以治命咨千菊處與其配閭丘安人菊¶
處曰吾與尚義爲同祖兄弟以其子之子爲吾子後於昭穆寔¶
宜會族弟行人秉臣出使還　朝乃以其事託焉尚義父子初¶
<pb:KR4e0131_SBCK_042-7a>¶
未卽從秉臣曰此禮也亦制也且原巳之意也其何可違竟從¶
之秉臣遂卽私第設醴祀告先世祀畢集族人及素與原巳厚¶
者&KR0002;予與今李祭酒世賢陳大理王汝徐武選仲山王諭德濟¶
之同飲因命其子曰繹葢取相續不絶之義酒半秉臣起告予¶
曰兹事繋吾周氏甚重旣勞長渚愛助敢請序以文使繹長而¶
有知庻知所重以承宗祀濟世德至於永乆予曰諾於是繹生¶
六歲矣菊處使家僮春來迎之曰吾夫婦旣老幸及見吾孫也¶
歲二月尚義之配丁孺人乃保抱之行而秉臣以前&KR0003;申請予¶
故書其事以歸周氏而必述世系于前者見原已爲周氏宗子¶
理不可絶絕而思繼之雖他人皆宜盡力況其同族如秉臣者¶
乎葢自後世風敎不行有諱爲人後而忘其所出者或非所當¶
後而強後之以利其所有者是皆紊禮背制取譏於世&KR0002;繹當¶
<pb:KR4e0131_SBCK_042-7b>¶
爲人後而無所強於禮無紊也於制無背也於家法不廢於世¶
系可明也君子必有取於斯也故序之¶
　　　容溪詩集序¶
成化間稱才御史有貴溪姚君仲逺後僉陜西按察司事而沒¶
没之日家具蕭然所以遺其子者獨有書數百卷幷所作詩數¶
十篇而已葢君少好吟詠自舉進士京師有金臺藁爲御史時¶
有栢臺藁出廵于外有行臺藁及在陜西有外臺藁皆藏于家¶
至是其子文灝會粹成編總名之曰容溪詩集容溪者君所自¶
號也間以&KR0531;本相示而乞予序之君嘗廵吳中其廉介高亢予¶
時頗知之然不知君能詩也觀于此編旣得詩人之體且其詞¶
氣嚴厲而憤世感事之意時復發見&KR0002;利劔出匣&KR0289;鋩差差見¶
之凛然不敢狎視正如其爲人故曰在心爲志發言爲詩謂詩¶
<pb:KR4e0131_SBCK_042-8a>¶
非心聲也哉顧君蚤世其爲言止於此而不及究其所至且其¶
才不盡見於用而所傳者亦止於此知君者葢深惜之君初游¶
太學與故諭德劉景元善景元爲人亦所謂廉介高亢者也故¶
特相契合而叙君平生于墓石者甚詳今附于集後其亦詩之¶
案平君有七子而文灝獨仕其字秀夫嘗試禮部予得其文奇¶
之今以刑部主事調判常州益賢且文有光其家世者也¶
　　　抱&KR1156;南歸詩序¶
左諭德四明楊君惟立初以成化乙酉浙省冠鄕解再試禮部¶
不偶居都下日與四方名士講業號麗澤會期必取進士乃巳¶
衆亦推讓君以爲惟立豈乆在人後者及壬辰之試所得多麗¶
澤之士而君顧復不偶衆皆愧焉餘不在㮄中者亦藉君以自¶
解是秋八月君念太安人在堂束裝卽還於是社友以詩贈之¶
<pb:KR4e0131_SBCK_042-8b>¶
者十四人聯爲巨卷題曰抱&KR1156;南歸詩時欲求予序其首不果¶
後六年戊戌禮部及廷試君竟在高等遂入翰林轉春坊文行¶
老成與其兄故文懿公頡頏館閣間而予&KR0023;與相好甚慰乆而¶
益篤君間出詩　音之意予不能違也&KR0060;惟世之人¶
與其等輩小有得失以爲　蹟不同往往失其初好其死生貴¶
賤交情反覆非特如翟公署其門者至於塲屋爭名之地殆有¶
甚焉得者自以爲足而生驕矜之心失者自以不足而出忌疾¶
之語風俗淺薄使人感傷觀于此卷投贈諄切至于累篇豈特¶
見諸君之賢得免乎議而君受而藏之&KR0002;護奇物則君之賢不¶
尤見乎然則所謂麗澤者獨在於文藝之間乎自壬辰至今二¶
十三年十四人者存沒顯晦巳不能同乃疏其名字官邑使楊¶
氏子孫他日有所考以敦世契云任彦常吉甫南京人福建僉¶
<pb:KR4e0131_SBCK_042-9a>¶
事致仕簡顯齊道新喻人終進士張祥思履吉水人終南寧知¶
府周軫公載莆田人今山東䀋運使潘璋栗夫金華人終陜西¶
副使李孟暘時雍睢州人今廣西布政使楊榮時秀餘姚人終¶
工部貟外郎逹毅士弘丹徒人終南京刑部郎中司馬垔通伯¶
山隂人福建副使邵賢用之宜興人今雲南僉事陳洵匯之錢¶
塘人終曹州知州劉傳師正嘉定人終泉州知府徐洪公&KR0270;蕭¶
山人終刑部貟外郎白&KR0207;秉德南宮人今翰林編修弘治癸丑¶
六月丁亥序¶
　　　贈進士秦君序¶
弘治七年十二月八日寛聞先太宜人之喪將歸守制¶
上念寛爲春宮舊學之臣特敕有司治葬以榮其親事下¶
工部於是尚書劉公等遵奉惟謹而擇其屬往督之得臨海秦¶
<pb:KR4e0131_SBCK_042-9b>¶
君從簡葢從簡以省元初登進士第觀政部中士大夫皆曰秦¶
君賢士此行必有可觀者及至吳以部符下府知府史侯等遵¶
奉益謹乃吳城西二十里南橫山之麓先塋在焉太宜人當祔¶
葬于是遂卽其地以八年四月八日興工則木石旣具工役畢¶
集君躬督其事調度有法人不知勞凡所搆造無不如制工成¶
一旦山水秀發林墟改觀恩光赫然下賁泉壤啓殯之日觀¶
者萬計葢朝廷優䘏之典而君調度之功有不可誣者君爲¶
人旣有才幹而淸謹謙約執禮如諸生吳中士大夫稱其賢者¶
益多而歎伏之以爲不可及皆曰君之來也承　上恩㫖其¶
事固重然特小試其才耳自兹還　朝任用之地無不宜者相¶
率爲詩以贈而禮部主事楊君君謙旣序其首矣斬然衰絰之¶
人非惟不當言亦不必言也顧朝廷之恩不敢忽而君之勞¶
<pb:KR4e0131_SBCK_042-10a>¶
不敢忘故敢以不文之言卒犯非禮之議亦情之所不能自巳¶
者也¶
　　　吳&KR0193;遺文序¶
吳中人物之盛在漢唐巳前逺矣自宋以來其人歷歷可數&KR0002;¶
其冡墓所在過者猶能指而道之其銘誌埋没土中者固不可¶
見至顯刻于外者多斷裂磨滅不可覽誦雖近世猶然況百年¶
之上而益逺者乎是以鄕&KR0022;後學欲尚論前輩者&KR0252;無所據嘗¶
&KR0060;病焉夫人之德學功業務盡其所當爲者固不汲汲爲傳逺¶
之名然學士大夫之所撰述則必期其傳而至於埋没斷裂使¶
其人德學功業晦而不章且幷其出處生卒亦不可考是不獨¶
其子孫之恨而巳幸其榻本或鈔錄之副藏於人家者猶可搜¶
訪一二於是鄕貢進士都君元敬得數十篇將刻之曰託於石¶
<pb:KR4e0131_SBCK_042-10b>¶
者有時而亾惟刻於木而摹印焉庻可乆也葢凡其文見於學¶
士大夫集中而行於世者皆不在故題曰吳&KR0193;遺文而請於予¶
曰願有序也故書之¶
　　　樵樂存藁序¶
湖州自昔稱山水淸逺人之産其地者多以文雅相尚其亦鍾¶
山水之秀而然乎豈所謂清逺者亦有所&KR0135;乎葢言詩之盛者¶
必以唐爲首&KR0002;輞川之有王右丞香山之有白太傅浣溪之有¶
杜子美樊川之有杜牧之其尤著者也是故市&KR1185;之塵埃孰比¶
乎煙霞之勝閭巷之人蹟不&KR0002;乎泉石之佳發乎興致蕩乎胸¶
懷景美而意自奇蹟爽而&KR0208;自妙不期乎詩而詩隨之吾固嘗¶
觀之矣長興吳氏世居呂&KR0041;山之下號衣冠舊族四方之人以¶
其所居之得其地也稱其氏者必以山配之然所以稱之者他¶
<pb:KR4e0131_SBCK_042-11a>¶
固不必論亦惟以其科第仕宦之世繼耳雖然此亦足以盡吳¶
氏之美乎葢自靑霞處士以詩鳴于　國初今浙中所傳林霏¶
集是也其季遺夫隱君早承詩學以其兄遺芳旣仕于外退然¶
家庭間奉親之際口輙吟哦以此樂而終身發於篇章和平閒¶
雅皆可諷誦顧其平生爲詩頗多藁率棄去今所存者特數十¶
篇隱君旣以壽終諸子保藏手澤不敢失墜葢五十年于此而¶
諸子者亦皆下世矣至是其孫瓊與其弟珍珫等謀&KR0531;諸木期¶
與所謂林霏者竝行于世扁舟入吳奉以請序惟隱君之葬楊¶
文定公寔表其墓其發揚潛德至矣末獨謂其望弁山盻霅川¶
耳目所及形之歌詠熈然自得人莫能窺其際也君子以爲知¶
言予故取而書之隱君諱疇遺夫字也以號樵樂故題其集曰¶
樵樂存藁自隱君旣没山水如故而子孫益繁隱顯雖異皆能¶
<pb:KR4e0131_SBCK_042-11b>¶
爲詩葢有所受也亦有所&KR0135;也此吳氏之所以稱於人也¶
　　　公餘韻語序¶
士大夫以政事爲職者率早作入朝奏對畢或特有事則聚¶
議于庭退卽諸署率其屬以治公務胥史左右持章疏抱簿書¶
以次進雖寒暑風雨不爽當其紛冗往往不知佳晨令節之已¶
過也葢勤於政事如此又何睱於文詞之習哉予自翰林承乏¶
吏部以舊習未&KR0111;欲復事此而興致索然執筆輙廢或終日不¶
能成章毎以自笑他日同官鄆城佀公示予一巨帙題曰公餘¶
語韻則皆士大夫投贈之作而以政事爲職者居多豈諸公之¶
優於其職能肆其餘力以及此耶抑亦公之雅&KR0285;吟詠尤篤於¶
交游而能致此也覽之復以自愧夫詩以言志志之所至必形¶
於言古人於此未有弃之者故雖衰周之人從役于外而詩猶¶
<pb:KR4e0131_SBCK_042-12a>¶
可誦況生于今之盛世者乎葢退食自公宣其抑鬰寫其勤苦¶
逹其志之所至亦人情之所必然者至于紀　朝廷宴賜之盛¶
儀志　國家祀戎之大事燦然卷中亦無不僃後有讀之者信¶
其爲治世之音也公俾序其首敢忠其蹇&KR0728;爲强書之¶
匏翁家藏集卷第四十二¶
<pb:KR4e0131_SBCK_042-12b>¶
