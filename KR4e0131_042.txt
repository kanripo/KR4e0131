# -*- mode: mandoku-view -*-
#+TITLE: 家藏集
#+DATE: 2015-09-23 10:28:15
#+PROPERTY: JUAN 42


序一十二首¶
　　　賀監察御史徐君序¶
福建道監察御史徐君時中之官於朝也謹重廉正名
聲卓¶然皆曰徐君真古所謂才御史者於是任滿三年
都察院自院¶長而下考其績惟稱至吏部亦然皆有詞
<pb:KR4e0131_WYG_042-1b>
以褒美之其同官相¶與舉酒賀君復走予請文序其事
予與君為同年進士不可謂¶不知君者既許諾葢既久
始克為之然君為人之賢亦以久而¶益信夫自今天子
嗣登寶位聖政日新固不可勝紀¶然其大而要者在聼
言而已故天下之逺雖艸茅賤士莫不有¶章疏以達於
九重之上其可採者雖苛細之事未嘗不下羣¶臣議而
行之而況為言官者乎夫進言補闕固愛君者之心而<md:KR4e0131_SBCK_042-1b>¶盡言招過亦非事君者之體故古之人尤致謹於此而
<pb:KR4e0131_WYG_042-2a>
不敢易¶者若唐陽城為諫議大夫七年始論裴延齡誣
䧟陸贄事城固¶竒士亦必待乆而後言者葢不欲易其
言而瀆告之也其後延¶齡卒不至相位人謂城之力居
多是以言不易出出則上之人¶必曰彼未嘗言也今言
之必其言之當行也無弗聼者雖然其¶人不能平心以
處事正己以格物而徒嘵嘵然以強聒於下欲¶上之聽
亦難者何也其身不誠自不能感動乎人也吾嘗觀君¶
於事之大者既與同列取而論之天子信用無不施行
<pb:KR4e0131_WYG_042-2b>
曰¶彼苛細之事人能言之吾固可免也葢其老成持重
如此自是¶君惟不言言則欲弗聼不可得也若君嘗按
行畿内清軍政而¶人不稱寃治文案而吏不敢欺遇事
即為不任智數又不必書¶者君之先為淅東人今居貴
州其既考最蒙恩進階而贈其<md:KR4e0131_SBCK_042-2a>¶先府君如其官母陳氏
號孺人而封其配夏氏如其母云¶
　　　雨菴宗譜序¶
言禪者必祖達磨自達磨至於秀于能而其友已分又
<pb:KR4e0131_WYG_042-3a>
自能而¶後為曹洞雲門法眼溈仰臨濟諸宗而其名遂
立葢聞之其徒¶云爾夫人一也則心亦一也禪學者明
吾心而已今分支立名¶以自别如此豈所謂殊途而同
歸者耶雖然南北相訾反戾闘¶狠其道遂隱如昔人所
論者其流弊亦不少也諸宗逺者至十¶八傳而絶近者
六七傳而絶惟臨濟乆而獨傳於天下在¶國朝宣德正
統間有髙僧曰祖淵江西人也自閩之雪峯寺¶召至授
官至僧録司右善世一時恩寵既加四方之人因其¶嘗
<pb:KR4e0131_WYG_042-3b>
所居地稱之曰雪峯禪師而不名裹糧相從爭願出門
下其¶徒既盛於是師製二十字使世為名復自别其𣲖
既化去後人<md:KR4e0131_SBCK_042-2b>¶世居僧錄其尤能擴其教者曰故善世道
堅古心古心之徒益¶盛其尤知名者曰今善世戒璇大
章大章住隆福寺有年矣¶朝廷屢遣中貴人即其廬修
佛事而勲戚卿士又多與之往還¶承奉應酬之勞殆無
虛日章疏書札裁治精㨗則又出其徒定¶徴手也徴喜
讀儒書而詞翰俱妙有前人風當其少暇閉户焚¶香筆
<pb:KR4e0131_WYG_042-4a>
墨左右矻矻不休久之成巨編則奉其師之命所修雨
菴¶宗譜也雨菴為雪峯禪師别號其譜自雨菴而上泝
焉為總圖¶逺者畧也如族之有祖也自雨菴而下沿焉
為譜圖近者詳也¶如族之有父子兄弟也一展閲間上
下數十世分合傳受粲然¶無遺譜成乞予序其首葢自
諸宗既絶今所傳者同出於臨濟¶所不同者特有講與
教而已門户判然又不可混大章師徒何¶慮而必為此
噫諸宗不同出於達磨乎其為此者亦慮夫合而<md:KR4e0131_SBCK_042-3a>¶復分
<pb:KR4e0131_WYG_042-4b>
如所謂相訾者乎相訾而道復隱此譜之所以作也乎
抑¶又有說焉今祝髪受度出於雨菴者不可勝數其人
散在四方¶乆而不知有相視為塗人者其亦使考而同
同而不散乎然則¶後人有能續而修之雖百世可考也
而況今日哉是譜也自¶朝廷恩典至於詩文書札皆系
而書其所題曰雨菴宗譜吾知¶此而已故特序之¶
　　　伊氏重修族譜序¶
伊氏自沭陽徙呉中歲乆遂為著姓其居城西之通波
<pb:KR4e0131_WYG_042-5a>
坊吾㓜¶猶及見其盛也家喜藏書多延接郡中儒流正
統初有曰侃字¶士剛者更擢甲科給事禁中一時賔客
登其門者不絶未幾¶士剛卒而家遂落吾嘗疑伊氏何
遽至此已而其族在南京者¶曰乗字德載再擢甲科為
司㓂屬出僉四川按察司事吾始信<md:KR4e0131_SBCK_042-3b>¶伊氏復有人也德
載之髙祖子文府君嘗修族譜上及七世而¶止至於今
日殆餘百年族人益繁而散處益逺德載乃奉其尊¶人
紹方之命推考諸𣲖各為世次而重修焉其法以居呉
<pb:KR4e0131_WYG_042-5b>
中及¶遷臨濠者為姑蘇鳯陽𣲖以遷兩京者為金陵金
臺𣲖又以居¶南京而被旌表者為金陵旌表𣲖𣲖各有
圖而總列小傳於後¶紹方父子為此其亦有深意也乎
夫自國初倣漢徙閭右之¶制謫發天下之人又用以填
實京師至永樂間復多從駕北¶遷當是時蘇人以富庶
被謫發者葢數倍於他郡久之惟無譜¶可考子孫漠然
不知其所從出子文伊氏始遷之祖也故為是¶懼而汲
汲焉創之幸而有若紹方父子之賢復汲汲焉續之於
<pb:KR4e0131_WYG_042-6a>
是其族始合終分源委不紊覽之雖數世以前千里之
外若同¶居一堂之上昭穆以序親疏以明此豈非伊氏
之幸哉抑是譜<md:KR4e0131_SBCK_042-4a>¶非得子文創之於前竊恐今日亦不知
所從出然則後人有欲¶復修是譜者則紹方父子獨不
為異日之子文哉紹方年老受¶封不忘本始數來呉中
買田築室將復振起其族非特修譜而¶已德載為人廉
謹有文重念鄉里之舊與予相好特甚間以考¶績至持
其譜請序故書以還之
<pb:KR4e0131_WYG_042-6b>
　　　賀監察御史陳君考最序¶
𢎞治三年監察御史陳君瑞卿奉命廵按山東憲節既
至一¶道肅然自藩臬而下咸相戒奉法不敢怠忽君乃
奬循吏除奸¶民至於平寃扶弱悉見奏疏及歲滿將代
復建白六事曰重守¶令以固國本曰申律例以飭武臣
曰慎刑獄以全民命曰禁刁¶訟以厚人倫曰專委任以
便稽考曰散儲蓄以濟缺乏凡數千¶言所以禆益治道
者甚切上悉嘉納令所司施行士大夫<md:KR4e0131_SBCK_042-4b>¶皆曰陳君真識
<pb:KR4e0131_WYG_042-7a>
政體者即超遷而用之可也聞者謂然初君為¶御史三
年考最蒙恩進階及贈封其父母若妻制敕下頒¶光賁
閭里諸僚友若今王大理邦鎮而下嘗請文為賀㑹予
有¶史事且君有山東之行不果及是還朝其僚友復以
為請予¶能已於言耶葢今之有言責者必曰御史故有
所不知知無不¶言有所不言言無不盡此其職也古之
所謂才御史者不外乎¶此夫論事易識事難事有本有
末得其本則其末自舉而民惟¶邦本又本之大者也然
<pb:KR4e0131_WYG_042-7b>
民亦豈能自治必得守令治之則守令¶又民之本也雖
然守令豈夫人能為之哉今之制御史代還必¶察其人
書而上於當道及三載述職當道者多據以黜陟之噫¶
是法也唐虞之世必待九載而行者也當是時人才之
盛固有¶所謂九德者矣亦有六德三德者焉有六德則
是三德未備也<md:KR4e0131_SBCK_042-5a>¶有三德則是六德未備也人才之生其
難如此必至於其德一¶不可取然後黜之亦必至於九
載如鯀之績用弗成其明驗也¶而何後世之率易耶此
<pb:KR4e0131_WYG_042-8a>
君所以首及之必言取人之法而不以¶遂棄其人為言
葢曰往者已無及亦惟謹之於始而已此所謂¶知政體
者若夫禁刁訟一說尤切時弊葢非特為小民言者所¶
以還忠厚之風革浮薄之俗以助今日清明之治者其
在於¶此乎陳氏之先為揚之髙郵人以武功官太原者
累世至君始¶業儒登成化壬辰進士第去歲庚戌其子
㴻復繼之而陳氏遂¶以儒顯君初知嘉興武邑二縣廉
明剛果多惠政可書¶召為御史兩廵畿内輙著才名非
<pb:KR4e0131_WYG_042-8b>
特山東而已予忝與君同年¶相知實深故於賀禮之舉
也終不能已於言云¶
　　　新安呉氏累世遺象序<md:KR4e0131_SBCK_042-5b>¶新安多大族若吳氏其一也吳之先出泰伯以國為氏
氏呉者¶固莫盛於呉而新安亦吳地其盛為宜有名常
以世經字者見¶予於京師曰常之先出於吳而家於新
安之南溪自有家以來¶譜牒具存若自宋運幹府君而
下至吾先人斯榮處士凡九世¶則世數不逺畫象亦存
<pb:KR4e0131_WYG_042-9a>
常之兄弟恐其久而或失也裝為巨冊¶藏之又恐後人
之閱之者徒得其形似無以知其事行之畧復¶各為小
傳於後惟其前未有序之者已而出其族人雲南參議¶
文盛手書以示文盛予之同年葢託以請序之說也夫
畫象之¶作記禮者所不及昔之大儒所不取然予竊以
為孝子之情無¶所不至故其親沒而祭之也無所不思
與其思之孰若取其象¶閱之宛然如見之乎夫此亦生
而識其父者耳世固有㓜失怙¶恃而不識者必問其形
<pb:KR4e0131_WYG_042-9b>
似於所識之人又孰若取其象閱之宛<md:KR4e0131_SBCK_042-6a>¶然如見之乎故
此雖不出於禮不取於人而無害於為孝亦可¶以為思
成追逺之一助也今世經藏此與其兄弟及其羣從不¶
獨見其一世上而三世又上而九世皆得見之能不慰
其無窮¶之思也乎因書以酬其意俾與譜牒謹藏之勿
失¶
　　　周氏立後序¶
惟周之得氏乆矣其先本出周平王子别封於汝以國
<pb:KR4e0131_WYG_042-10a>
為氏或¶以為赧王之後黜於民間因氏焉厯漢魏晉唐
以來子孫散處¶天下代有名人若呉中周氏尤多有自
鄢陵從宋南渡仕為拱¶衛司兵馬鈐轄使守嘉定者因
家於呉鈐轄生一子曰副尉某¶副尉生一子曰元平江
路醫學錄子華學錄生五子其長曰江¶隂醫學敎授觀
光敎授生四子其長曰平江路醫學正繼周學¶正生四
子其長曰國朝光澤縣儒學訓導瑾訓導生四子其<md:KR4e0131_SBCK_042-6b>¶長
曰太醫院醫士文威醫士生四子其長曰處士宗器處
<pb:KR4e0131_WYG_042-10b>
士生¶二子其長曰封南京太醫院判菊處先生尚正菊
處生一子曰¶南京太醫院判庚庚字原己賢而有文用
醫而仕顯於先世娶¶安人陳氏生一女繼安人顧氏皆
無子葢自副尉至原己凡九¶世世為長房而原己獨鮮
兄弟且以無子為憂初為御醫時其¶從父尚義以吉府
良醫致仕與其二子良方同居京師良娶¶王氏生三子
其季始周歲原己殊愛之曰吾無子此獨非吾子¶乎乃
𢎞治己酉二月原己病卧官舍其子壻陳鍵自呉中徃
<pb:KR4e0131_WYG_042-11a>
視¶顧謂之曰吾即不起必以良之子為後口授以書俾
謹識之不¶忘原己既沒鍵扶柩還以治命咨於菊處與
其配閭邱安人菊¶處曰吾與尚義為同祖兄弟以其子
之子為吾子後於昭穆實¶宜㑹族弟行人秉臣出使還
朝乃以其事託焉尚義父子初<md:KR4e0131_SBCK_042-7a>¶未即從秉臣曰此禮也
亦制也且原己之意也其何可違竟從¶之秉臣遂即私
第設醴祀告先世祀畢集族人及素與原己厚¶者若予
與今李祭酒世賢陳大理玉汝徐武選仲山王諭德濟
<pb:KR4e0131_WYG_042-11b>
之同飲因命其子曰繹葢取相續不絶之義酒半秉臣
起告予¶曰兹事繫吾周氏甚重既勞長者愛助敢請序
以文使繹長而¶有知庶知所重以承宗祀濟世德至於
永久予曰諾於是繹生¶六歲矣菊處使家僮春來迎之
曰吾夫婦既老幸及見吾孫也¶歲二月尚義之配丁孺
人乃保抱之行而秉臣以前說申請予¶故書其事以歸
周氏而必述世系於前者見原己為周氏宗子¶理不可
絶絶而思繼之雖他人皆宜盡力況其同族如秉臣者
<pb:KR4e0131_WYG_042-12a>
乎葢自後世風教不行有諱為人後而忘其所出者或
非所當¶後而強後之以利其所有者是皆紊禮背制取
譏於世若繹當<md:KR4e0131_SBCK_042-7b>¶為人後而無所強於禮無紊也於制無
背也於家法不廢於世¶系可明也君子必有取於斯也
故序之¶
　　　容溪詩集序¶
成化間稱才御史有貴溪姚君仲逺後僉陜西按察司
事而沒¶沒之日家具蕭然所以遺其子者獨有書數百
<pb:KR4e0131_WYG_042-12b>
巻幷所作詩數¶十篇而已葢君少好吟詠自舉進士京
師有金臺藁為御史時¶有栢臺藁出巡於外有行臺藁
及在陜西有外臺藁皆藏於家¶至是其子文灝㑹粹成
編總名之曰容溪詩集容溪者君所自¶號也間以刻本
相示而乞予序之君嘗廵呉中其廉介髙亢予¶時頗知
之然不知君能詩也觀於此編既得詩人之體且其詞¶
氣嚴厲而憤世感事之意時復發見若利劒出匣鋒鋩
差差見¶之凛然不敢狎視正如其為人故曰在心為志
<pb:KR4e0131_WYG_042-13a>
發言為詩謂詩<md:KR4e0131_SBCK_042-8a>¶非心聲也哉顧君蚤世其為言止於此
而不及究其所至且其¶才不盡見於用而所傳者亦止
於此知君者葢深惜之君初㳺¶太學與故諭德劉景元
善景元為人亦所謂廉介髙亢者也故¶特相契合而叙
君平生於墓石者甚詳今附於集後其亦詩之¶案乎君
有七子而文灝獨仕其字秀夫嘗試禮部予得其文竒¶
之今以刑部主事調判常州益賢且文有光其家世者
也
<pb:KR4e0131_WYG_042-13b>
　　　抱璞南歸詩序¶
左諭德四明楊君惟立初以成化乙酉浙省冠鄉解再
試禮部¶不偶居都下日與四方名士講業號麗澤㑹期
必取進士乃已¶衆亦推讓君以為惟立豈乆在人後者
及壬辰之試所得多麗¶澤之士而君顧復不偶衆皆愧
焉餘不在榜中者亦藉君以自¶解是秋八月君念太安
人在堂束裝即還於是社友以詩贈之<md:KR4e0131_SBCK_042-8b>¶者十四人聨為
巨巻題曰抱璞南歸詩時欲求予序其首不果¶後六年
<pb:KR4e0131_WYG_042-14a>
戊戌禮部及廷試君竟在髙等遂入翰林轉春坊文行¶
老成與其兄故文懿公頡頏館閣間而予獲與相好甚
慰久而¶益篤君間出詩巻示予道疇昔之意予不能違
也竊惟世之人¶與其等輩小有得失以為形蹟不同往
往失其初好其死生貴¶賤交情反覆非特如翟公署其
門者至於塲屋爭名之地殆有¶甚焉得者自以為足而
生驕矜之心失者自以不足而出忌疾¶之語風俗淺薄
使人感傷觀於此巻投贈諄切至於累篇豈特¶見諸君
<pb:KR4e0131_WYG_042-14b>
之賢得免乎議而君受而藏之若䕶竒物則君之賢不¶
尤見乎然則所謂麗澤者獨在於文藝之間乎自壬辰
至今二¶十三年十四人者存沒顯晦己不能同乃疏其
名字官邑使楊¶氏子孫他日有所考以敦世契云任彦
常吉甫南京人福建僉<md:KR4e0131_SBCK_042-9a>¶事致仕簡顯齊道新喻人終進
士張祥思履吉水人終南寧知¶府周軫公載莆田人今
山東䀋運使潘璋栗夫金華人終陜西¶副使李孟暘時
雍睢州人今廣西布政使楊榮時秀餘姚人終¶工部員
<pb:KR4e0131_WYG_042-15a>
外郎達毅士𢎞丹徒人終南京刑部郎中司馬垔通伯¶
山隂人福建副使邵賢用之宜興人今雲南僉事陳洵
匯之錢¶塘人終曹州知州劉傳師正嘉定人終泉州知
府徐洪公溥蕭¶山人終刑部員外郎白鉞秉德南宮人
今翰林編修𢎞治癸丑¶六月丁亥序¶
　　　贈進士秦君序¶
𢎞治七年十二月八日寛聞先太宜人之喪將歸守制¶
上念寛為春宫舊學之臣特敕有司治𦵏以榮其親事
<pb:KR4e0131_WYG_042-15b>
下¶工部於是尚書劉公等遵奉惟謹而擇其屬往督之
得臨海秦<md:KR4e0131_SBCK_042-9b>¶君從簡葢從簡以省元初登進士第觀政部
中士大夫皆曰秦¶君賢士此行必有可觀者及至呉以
部符下府知府史侯等遵¶奉益謹乃呉城西二十里南
横山之麓先塋在焉太宜人當祔¶葬於是遂即其地以
八年四月八日興工則木石既具工役畢¶集君躬督其
事調度有法人不知勞凡所搆造無不如制工成¶一旦
山水秀發林墟改觀恩光赫然下賁泉壤啟殯之日觀
<pb:KR4e0131_WYG_042-16a>
者萬計葢朝廷優䘏之典而君調度之功有不可誣者
君為¶人既有才幹而清謹謙約執禮如諸生吳中士大
夫稱其賢者¶益多而歎服之以為不可及皆曰君之來
也承上恩㫖其¶事固重然特小試其才耳自兹還朝任
用之地無不宜者相¶率為詩以贈而禮部主事楊君君
謙既序其首矣斬然衰絰之¶人非惟不當言亦不必言
也顧朝廷之恩不敢忽而君之勞<md:KR4e0131_SBCK_042-10a>¶不敢忘故敢以不文
之言卒犯非禮之議亦情之所不能自已¶者也
<pb:KR4e0131_WYG_042-16b>
　　　吳冢遺文序¶
呉中人物之盛在漢唐以前逺矣自宋以來其人厯厯
可數若¶其冢墓所在過者猶能指而道之其銘誌埋沒
土中者固不可¶見至顯刻於外者多斷裂磨滅不可覽
誦雖近世猶然況百年¶之上而益逺者乎是以鄉邦後
學欲尚論前輩者茫無所據嘗¶竊病焉夫人之德學功
業務盡其所當為者固不汲汲為傳逺¶之名然學士大
夫之所撰述則必期其傳而至於埋沒斷裂使¶其人德
<pb:KR4e0131_WYG_042-17a>
學功業晦而不章且幷其出處生卒亦不可考是不獨¶
其子孫之恨而已幸其搨本或鈔錄之副藏於人家者
猶可捜¶訪一二於是鄉貢進士都君元敬得數十篇將
刻之曰託於石<md:KR4e0131_SBCK_042-10b>¶者有時而亡惟刻於木而摹印焉庶可
久也葢凡其文見於學¶士大夫集中而行於世者皆不
在故題曰呉冢遺文而請於予¶曰願有序也故書之¶
　　　樵樂存藁序¶
湖州自昔稱山水清逺人之産其地者多以文雅相尚
<pb:KR4e0131_WYG_042-17b>
其亦鍾¶山水之秀而然乎豈所謂清逺者亦有所助乎
葢言詩之盛者¶必以唐為首若輞川之有王右丞香山
之有白太傅浣溪之有¶杜子美樊川之有杜牧之其尤
著者也是故市㕓之塵埃孰比¶乎煙霞之勝閭巷之人
蹟不若乎泉石之佳發乎興致蕩乎胸¶懷景美而意自
竒蹟爽而趣自妙不期乎詩而詩隨之吾固嘗¶觀之矣
長興呉氏世居呂蒙山之下號衣冠舊族四方之人以¶
其所居之得其地也稱其氏者必以山配之然所以稱
<pb:KR4e0131_WYG_042-18a>
之者他<md:KR4e0131_SBCK_042-11a>¶固不必論亦惟以其科第仕宦之世繼耳雖然
此亦足以盡呉¶氏之美乎葢自青霞處士以詩鳴於國
初今浙中所傳林霏¶集是也其季遺夫隱君早承詩學
以其兄遺芳既仕於外退然¶家庭間奉親之際口輙吟
哦以此樂而終身發於篇章和平閒¶雅皆可諷誦顧其
平生為詩頗多藁率棄去今所存者特數十¶篇隱君既
以壽終諸子保藏手澤不敢失墜葢五十年於此而¶諸
子者亦皆下世矣至是其孫瓊與其弟珍珫等謀刻諸
<pb:KR4e0131_WYG_042-18b>
木期¶與所謂林霏者並行於世扁舟入呉奉以請序惟
隱君之葬楊¶文定公實表其墓其發揚潛德至矣末獨
謂其望弁山矚霅川¶耳目所及形之歌詠熈然自得人
莫能窺其際也君子以為知¶言予故取而書之隱君諱
疇遺夫字也以號樵樂故題其集曰¶樵樂存藁自隱君
既沒山水如故而子孫益繁隱顯雖異皆能<md:KR4e0131_SBCK_042-11b>¶為詩葢有
所受也亦有所助也此呉氏之所以稱於人也¶
　　　公餘韻語序
<pb:KR4e0131_WYG_042-19a>
士大夫以政事為職者率早作入朝奏對畢或特有事
則聚¶議於庭退即諸署率其屬以治公務胥吏左右持
章疏抱簿書¶以次進雖寒暑風雨不爽當其紛冗往往
不知佳晨令節之已¶過也葢勤於政事如此又何暇於
文詞之習哉予自翰林承乏¶吏部以舊習未忘欲復事
此而興致索然執筆輙廢或終日不¶能成章毎以自笑
他日同官鄆城佀公示予一巨帙題曰公餘¶韻語則皆
士大夫投贈之作而以政事為職者居多豈諸公之¶優
<pb:KR4e0131_WYG_042-19b>
於其職能肆其餘力以及此耶抑亦公之雅嗜吟詠尤
篤於¶交㳺而能致此也覽之復以自愧夫詩以言志志
之所至必形¶於言古人於此未有弃之者故雖衰周之
人從役於外而詩猶<md:KR4e0131_SBCK_042-12a>¶可誦況生於今之盛世者乎葢退
食自公宣其抑鬱寫其勤苦¶達其志之所至亦人情之
所必然者至於紀朝廷宴賜之盛¶儀志國家祀戎之大
事燦然巻中亦無不備後有讀之者信¶其為治世之音
也公俾序其首敢忘其蹇陋為強書之
<pb:KR4e0131_WYG_042-20a>
　
　
　
　
　
　
　
　
<pb:KR4e0131_WYG_042-20b>
　
　
　
　
　
　
　
　家藏集巻四十二<md:KR4e0131_SBCK_042-12b>¶<md:KR4e0131_SBCK_043-1a>¶
<pb:KR4e0131_WYG_043-1a>
欽定四庫全書
　家藏集巻四十三¶
　　　　　　　　　　　　　明　呉寛　撰
　
