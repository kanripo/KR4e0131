# -*- mode: mandoku-view -*-
#+TITLE: 家藏集
#+DATE: 2015-09-23 10:28:18
#+PROPERTY: JUAN 68


壙誌二首¶
　　　太宜人董氏墓誌銘¶
太宜人董氏太原人為故太醫院判錢公伯常之妻今御
醫鈍¶之母也錢世家江都後徙晉陵以小兒醫名院判少
侍其大父¶晉府良醫宗道居太原而太宜人之父亦為府
<pb:KR4e0131_WYG_068-1b>
中典仗故娶之¶後良醫卒其子良玉挈院判南還占籍長
洲未及立家復以醫¶薦入太醫院而留其配于吳當是時
太宜人為冡婦勤苦特甚¶凡可以奉其姑者必極力致之
於是院判益妙於醫病家日迎¶之去家事悉委太宜人以
治又其弟三人漸長凡一門衣服飲¶食率取給焉亦惟其
平日不妄費一物家竟立中歳從院判仕¶于京師内助之
力益多年且髙其子鈍繼仕復從之榮養已至<md:KR4e0131_SBCK_068-1b>¶然每教子
婦必舉少時勤苦事為言不能忘也鈍初仕為院使¶得以
<pb:KR4e0131_WYG_068-2a>
其官贈其父太宜人因亦受封焉命下半載俄以疾卒¶
享年七十有九鈍將歸葬持其友周行人秉臣之狀泣
拜請銘¶予交御醫父子間知太宜人之賢甚熟葢其嚴
毅端莊而儉朴¶者皆可稱道是固可銘也子男四曰鉉
鈍鑄銘女二適馮釗張¶經竝先卒孫男七女八其生永
樂十年九月十二日其卒𢎞治¶三年五月十三日以卒
之年某月某日葬于吳縣雅宜山之原¶合院判兆銘曰¶
遙遙晉墟昔産于是徙家吳中從我夫子家之克立獨
<pb:KR4e0131_WYG_068-2b>
任勞事¶終老京師貴不驕侈子孫繁昌南北嶷嶷厚養
髙封尚以醫仕¶榮則已多亦多壽祉合葬丘原夫子是
竢百世之餘其謹以視¶
　　　彭母劉氏墓誌銘<md:KR4e0131_SBCK_068-2a>¶彭氏吳人以貲雄里中有曰至朴者益以謹敏承家家
故乆而¶不替而至朴亦惟有其配劉氏以勤儉助之耳
劉氏諱素能為¶仲顯之女母曰項氏為人凝重渉知古
女婦事既歸至朴其舅¶姑春秋已髙左右奉養得其歡
<pb:KR4e0131_WYG_068-3a>
心舅姑以得賢婦私相慶幸乃¶悉以家政委之治劉氏
恒謙抑不敢先諸婦乆之然亦無出怨¶言者教諸子必
以禮義仲昉為吳庠生程其學業更以女工率¶之使勤
下至僮奴輩待之亦多恩意嘗有竊其金首飾者後雖¶
知其人卒隠而不言其寛厚如此家嘗值火至朴囊重
貲投井¶中他日使人下取之弗得頗不樂劉氏慰解之
曰財固不可以¶非其道而得至非其道而失亦付之數
而已至朴為之釋然其¶明逹又如此至朴既卒又明年
<pb:KR4e0131_WYG_068-3b>
為𢎞治庚戌閏九月十四日亦¶以疾不起以明年某月
某日合至朴葬于長洲縣習義鄉先塋<md:KR4e0131_SBCK_068-2b>¶子男三曰時娶
徐氏曰昉娶胡氏曰暐聘丘氏女一適陳鳯孫¶男一將
葬諸子相向泣曰吾母之賢人孰知之亦惟圖所以銘¶
其墓者耳於是昉請其師鄉貢進士陸君為狀託吾姪
奕以書¶來索銘予重其孝不忍違也銘曰¶
婦人之行不出閨門孰謂其家而繫其人閨門之傷其
人不存¶書所存者慰其子孫
<pb:KR4e0131_WYG_068-4a>
　　　崔母墓誌銘¶
吳江崔澂以太學生居母喪于家哀而盡禮將葬以願
得銘文¶請于其父其父文友賢士也曰婦人法不得特
銘然如爾孝私¶情何㑹其邑汝太守行敏上京師授以
狀來即予求予嘗聞崔¶氏有年少好學喜從士大夫游
者盖澂也已而其所從游士大¶夫多以書至稱澂之母
賢而澂甚孝宜有銘以慰之乃按鄉貢<md:KR4e0131_SBCK_068-3a>¶進士汝其通狀
為著崔母墓誌銘而序之曰崔母姓黄氏其先¶為閩人
<pb:KR4e0131_WYG_068-4b>
宋祥符間有諱應龍者仕于吳而家焉後徙湖之烏程¶
曰棲梧黄氏者因其里名也其後曰衍以好文雅著名
郡中又¶後三世曰儼兄弟五人伯俊國初仕為廣東參
政季份嘗入¶史舘出為嶧縣教諭而儼亦兩被召却竟
以隠終儼生瓛瓛¶生蘭俱不仕黄既為衣冠家而崔之
先曰刑部主事齡與俊官¶同朝及份更占籍吳江適與
崔比近故蘭以女歸文友而生¶澂其諱某少有淑徳誇
于族人及為婦事舅姑孝敬備至每得¶珍味必先獻于
<pb:KR4e0131_WYG_068-5a>
堂上而後食家業素厚數勸文友㪚所積以周¶貧乏文
友從其言多成義事其教澂必守禮法謹交游而尤以¶
儉檏為言見服飾稍華輙令去之澂用其訓亦成賢名
故自入¶崔之門誇之者如其族人及其卒也内外皆曰
何賢者之不壽<md:KR4e0131_SBCK_068-3b>¶也其卒以𢎞治五年九月四日得年四
十有九以卒之明年某¶月某日葬于其邑某鄉子二人
長澂次清先卒孫二人曰俊¶卿偉卿銘曰¶
黄在吳江舊稱名門少擇所歸于崔來嬪淑徳何多止
<pb:KR4e0131_WYG_068-5b>
於中身¶𦙍&KR0840;既延生子長孫子也悲傷忍死其親何足
慰之託此銘文¶
　　　顧惟誠妻吳孺人墓誌銘¶
崑山顧惟誠卜葬其妻吳孺人有日矣以其孫潛赴試
禮部俾¶奉兵部郎中虞君元凱之狀來乞銘而大理寺
副夏君克聲且¶為之請曰此叙州守惟謙女兄也其賢
宜知之乃視其狀曰顧¶與吳皆邑中名家其先禮部主
事凱娶安人沈氏實生孺人少¶處閨闥貞淑端重夫婦
<pb:KR4e0131_WYG_068-6a>
竝愛之為字曰馨禮部公蚤喪其父公¶式方仕京師母
太安人陳氏老不能就養畱其配侍奉于家而<md:KR4e0131_SBCK_068-4a>¶俾孺人
助之乃擇贅壻得惟誠而凡家事亦以屬焉孺人為人¶
既孝其母不勞其祖母安且樂不知其子之去家也至
奉舅姑¶時節徃省或遣人致甘㫖不絶其舅姑安且樂
亦若其子之家¶居者禮部公晚得三子孺人保愛以長
不以異母弟間其恩意¶於是其祖母若父母相繼而没
及見仲弟惟謙且取科第為顯¶官始從惟誠歸養舅姑
<pb:KR4e0131_WYG_068-6b>
孝謹益至惟誠嘗與鄉里諸耆碩月必¶爲㑹以詩酒相
娛樂孺人共具豐腆雖老不弛自少知書見子¶孫勤于
學業者輙喜一日令㓜者背誦大學或一字遺脱猶知¶
之及喜諸小説凡載孝義事者曰惟其言俚世俗可勸
也葢雖¶病亦不廢云以𢎞治四年十一月某日卒享年
七十五子男三¶式貢士左義官全邑學生孫男四培直
潛澡培直亦邑學生潛¶郷貢進士女五長嫁邑學生沈
信次許嫁杜稹次許嫁夏景洪<md:KR4e0131_SBCK_068-4b>¶其二俱㓜曾孫男一文
<pb:KR4e0131_WYG_068-7a>
徴女四以卒之又明年某月某日葬于¶某山之原銘曰¶
吳東髙門倚崑阜順正無違善為婦良人相視同白首
造家以¶盛期可乆子孫振振信非偶亦有成名起文藪
不鑿斯坎中能¶受我銘其藏石不朽¶
　　　顧孺人墓誌銘¶
同邑朱堯民隠居葑門讀書好古然素稟孱弱未嘗逺
游一旦¶扁舟上京師行三千餘里見予予曰天暑甚君
何為至此則顰¶蹙曰凱葢有不得已之故耳惟凱㓜多
<pb:KR4e0131_WYG_068-7b>
病六歳幾死頼吾祖母¶顧孺人日夜抱持含藥飲之始
有生意以撫以教得至于今日¶今吾祖母不幸見棄而
吾祖父及吾父皆已即世凱於諸孫為¶長法當承重服
不宜去几筵為不孝事然葬有日必得一言銘<md:KR4e0131_SBCK_068-5a>¶墓非躬
請不可葢凱自顧無可報吾祖母者亦惟致其力於奔¶
走勞苦之間而不忍自安耳幸念之於是出其所為狀
而周紀¶善希正實為之填諱者予與堯民别乆接之驚
喜而又感其孝¶不可無言以慰也乃序而銘之孺人諱
<pb:KR4e0131_WYG_068-8a>
蘭字似蘭姓顧氏為諱¶思賢者之女其母范氏生而貞
淑父母不忍出嫁得里人朱某¶為贅壻某字某後稱怡
晚翁是也翁少有志期自立産業孺人¶能以勤苦佐之
及翁卒能教其一子子復卒再鞠其三孫皆至¶成立凡
三十年于此而産業不墜終其力也子曰賓孫長即凱¶
次文次稷曾孫五其既老病風痿卧于牀者六年其婦
欽氏率¶諸孫婦奉侍甚謹竟不起其生永樂甲午十一
月六日卒于𢎞¶治壬子十二月三十日以明年九月三
<pb:KR4e0131_WYG_068-8b>
十日葬于長洲縣子字¶圩之原合其夫之兆銘曰<md:KR4e0131_SBCK_068-5b>¶歳之將新曷不少延為八十年亦既多壽不稱其賢人
尚有言¶惟完其家内事可專孫曾滿前哀哀鞠我匪獨
母然謹送于阡¶
　　　李宜人徐氏墓誌銘¶
宜人徐氏為封奉訓大夫翰林院侍讀學士李公希潤
之配而¶南京國子監祭酒傑之母也當成化初以其子
任翰林編修獲¶封孺人後十八年其子擢侍讀學士始
<pb:KR4e0131_WYG_068-9a>
進今封葢又五年為𢎞¶治壬子八月甲子以疾卒享年
七十五及是其子趍赴闕下¶以母喪奏乞守制天子念
其為舊學之臣特越常制賜¶其母祭葬事下有司奉詔
惟謹乃擇明年九月甲子葬于常¶熟虞山之隂而以銘
墓之文託之予予嘗歎宜人自中歳受封¶與其夫白首
同堂安受禄養及茲壽終復被恩典人間之福¶嚮用畧
備為之子者亦可以無憾矣尚何假於銘文哉豈宜人<md:KR4e0131_SBCK_068-6a>¶平生必此而後著乎乃據其邑人監察御史賈君之狀
<pb:KR4e0131_WYG_068-9b>
書之徐¶為常熟大族在元以貲産中邑中人稱徐半州
宜人為繼宗之¶女母曰季氏繼宗寛厚長者讀書守禮
有故家儀範於諸子女¶中獨竒愛宜人始歸于李葢李
族亦大而學士公尤賢也當是¶時宜人處尊卑間上承
旁接皆盡其道人已謂其能婦及為主¶母總内事學士
公益得自逸其閨閫防範必嚴密賓祭供用必¶周至親
戚徃來之禮必厚嫡庶撫育之恩必均人又謂其能母¶
也既貴尤不自侈大衣服惟布素雖老絲枲未嘗去手
<pb:KR4e0131_WYG_068-10a>
其勤儉¶葢天性然故卒之日内外親族哭之皆盡哀所
以道其賢者不¶絶云子男三人長即傑娶章氏封宜人
次值娶陳氏次傚娶呂¶氏女四謝山吳洵趙炘吳舜臣
其壻也其季與女皆庶出孫男¶五人如達愛祖敬祖應
鳯應鸞女六銘曰<md:KR4e0131_SBCK_068-6b>¶海虞城北峩髙門自我笄年始來嬪五十餘禩長子孫
至老相¶敬婦道存子也抗顔師道尊中堂禄養鼎釜陳
始終榮耀蒙¶天恩歸于斯丘刻斯文内行幽閟揚其芬
<pb:KR4e0131_WYG_068-10b>
　　　姪婦朱氏壙誌¶
朱氏蘓之吳縣人吾姪奕之婦也生成化六年正月初
九日後¶十八年而嫁嫁三年而卒卒時為𢎞治六年二
月十三日葬以¶其年十二月十二日墓在吳縣五都花
園山之下朱氏少為其¶父以愼母鄧氏所鍾愛及嫁其
舅拙修翁與其姑沈氏皆没而¶事奕所生母顧氏無違
禮性和厚奕與之處甚宜予在京師知¶其賢喜之及聞
其病而死惜之其葬也書其略以誌
<pb:KR4e0131_WYG_068-11a>
　　　亡妻陳宜人壙誌¶
宜人陳氏世為蘓之吳縣人父曰謹以厚徳稱鄉里母
朱氏正<md:KR4e0131_SBCK_068-7a>¶統丙辰十一月十日生宜人年二十一嫁予自
予游太學官翰¶林南北所至宜人皆從𢎞治戊申得疾
疾少止復作竟以庚戌¶二月十二日卒于京師寓舍㑹
予有史事先返柩于家冀他日¶乞歸躬視葬地今歳癸
丑疏上于朝俄有吏部之擢願弗克¶遂乃擇其年十二
月十二日權葬於吳縣五都太平鄉先塋之¶左宜人事
<pb:KR4e0131_WYG_068-11b>
先諭徳府君孝敬嘗有男女數人男長者曰康壽女¶曰
順正皆夭死後為予圖嗣續得二男曰奭曰奐宜人撫
之皆¶如己出而待其母陳氏尤厚若其明惠之資端重
之行至傳聞¶士大夫間予未暇述也予初為修撰獲封
安人及為諭徳始進¶今封宜人每感恩以為過而勸予
曰仕可止矣予未能從其¶言即歸於是乎有愧吏部右
侍郎前詹事府少詹事兼翰林¶侍講學士吳寛誌<md:KR4e0131_SBCK_068-7b>¶　　　先妣太宜人王氏墓誌
<pb:KR4e0131_WYG_068-12a>
先妣太宜人王氏世家郡之常熟在景㤗初寛母張宜
人不幸¶見棄先諭徳府君求繼室得太宜人當是時閫
内外事府君已¶悉付子婦太宜人得以自安凝然終日
而已平居撫子孫以慈¶待婣戚以和沈靜重厚寡笑與
言惟父母早世自歸府君歴四¶十餘年未嘗一省其族
及年益髙身益健俄而疾作遂不可救¶嗚呼痛哉生于
永樂庚子某月某日終于𢎞治甲寅十月二十¶三日享
年七十五子男曰宗曰寛曰宣宗宣皆先卒曰宇亦夭
<pb:KR4e0131_WYG_068-12b>
女四宇與女適王節者出太宜人孫男曰奎曰奫曰奕
曰奭曰¶奐女二曾孫男曰健曰俸曰某女三太宜人初
以寛為翰林修¶撰蒙恩封安人及寛進春坊諭徳而府
君亦已見棄乃加太¶宜人之封榮顯雖至而侍養則違
寛竊以為恨前歳上疏乞歸<md:KR4e0131_SBCK_068-8a>¶省㑹誤擢吏部不果詎意
今日遂至大故恨當何如耶於是¶天子念青宮舊學以
寛有講讀之勞特命有司諭祭幷造塋¶域以葬乃擇卒
之又明年正月三日葬于吳縣五都南横山之¶西合府
<pb:KR4e0131_WYG_068-13a>
君兆寛忍哀畧識歳月納諸壙中亦惟叙恩典之¶盛以
示子孫圖報焉爾¶
　　　虞母鄒宜人墓誌銘¶
宜人鄒氏為封兵部車駕司主事虞君震之母曰宜人
者則以¶車駕之父侍郎府君嘗任通政司參議所受封
號也宜人壽八¶十以成化五年十一月十八日卒以明
年十一月二十八日既¶葬于邑之金潼合府君之兆後
二十年車駕以葬未有銘為恨¶俾其子臣來請而自為
<pb:KR4e0131_WYG_068-13b>
之狀曰虞與鄒俱崑山人宜人之父長¶卿與虞之先在
國初俱以富民徙實南京兩家以鄉里故相<md:KR4e0131_SBCK_068-8b>¶往來府君
初分教金華知其賢娶之乃奉其母顧宜人以行而¶宜
人之母陳氏老而無依亦從宜人孝養備至既而府君
丁母¶憂還崑山僦屋以居猶寒士也宜人安之晝夜紡
織力為衣食¶計及府君服闋初選為禮科給事中再擢
參議禄俸稍厚然宜¶人自奉不異為教官時子女之生
不求乳母必親乳之曰饑人¶之子吾不忍也震有妹早
<pb:KR4e0131_WYG_068-14a>
喪育其孤女于家為擇良族嫁之震¶之妻周宜人勤於
女事必指以教其女而教震尤嚴切切焉以¶勿墜儒業
為訓及府君以兵部右侍郎而卒扶柩歸葬空囊蕭¶然
尚無田廬宜人安之復如為教官時葢宜人持身有淑
愼之¶徳無妬忌之心處家有勤儉之功無邪妄之見其
賢不能盡書¶也子男三長即震次謙次鼎女二長適錦
衣衛百户張敬次適¶陜西按察司僉事陳詠孫男四長
即臣登進士第為兵部職方<md:KR4e0131_SBCK_068-9a>¶司郎中次民次煒次秀女
<pb:KR4e0131_WYG_068-14b>
七人曾孫男五人𤣥孫男一人虞相¶傳出宋雍公允文
後本蜀人宜人嘗謂震曰汝父聞族人有居¶吳江者宜
訪之以成其志至則果得五世祖元統間親書復田¶公
牘適與譜合於是虞之家世始知所出葢宜人之力也
府君¶諱祥字仲禎歴事先朝為時賢臣宜人實克配之
予不及見¶侍郎公而與其孫郎中相好知其居官所以
不媿其先者葢有¶所自也乃不辭而為之銘銘曰¶
身有其貴家無所資能安其常於夫則宜墓木拱矣刻
<pb:KR4e0131_WYG_068-15a>
石有詞¶既㬥賢徳亦慰孝思再世復顯慈訓是遺凡今
之婦盍觀于茲¶
　　　故四川僉事陳君妻周孺人墓誌銘¶
吳中仕宦家自國朝來以陳氏為冠葢僖敏公功在西
土為¶時名臣其後繼登甲科世列憲職又有若公季弟
之子四川僉<md:KR4e0131_SBCK_068-9b>¶事曰僎字汝翼者孺人則其配也其諱妙
清姓周氏出崑山名¶家為鄭府長史&KR1729;之女母曰夏宜
人長史公嘗為監察御史有¶名中朝治家整肅孺人資
<pb:KR4e0131_WYG_068-15b>
秀慧且得家教既笄而嫁處貴族受¶榮封絶無矜侈態
其舅故封監察御史有成與其姑顧孺人皆¶賢之僉事
君初在南京或廵行于外孺人輙閉户獨處雖三尺¶童
子不許踰閾及從至蜀中適冦難方熾僉事君數出備
禦孺¶人所以居家者益謹一日僉事没挈擕諸孤逺道
歸葬念舅姑¶皆髙年左右承順能慰釋其意教其子汴
業儒汴竟登鄉舉初¶僉事君未有子以兄汝韶之子浙
為子後孺人得汴諸妾更生¶二子沆涇孺人待之皆與
<pb:KR4e0131_WYG_068-16a>
已子等可謂賢矣汴以其母老恐違¶侍養屢不應春選
孺人年七十五卒之日𢎞治八年二月某日¶也明年正
月某日葬于吳山先塋之次子男四浙娶錢氏汴娶<md:KR4e0131_SBCK_068-10a>¶楊
氏沆娶顧氏涇早卒女二長適鄉貢進士朱木次適吳
恪孫¶男四東同寀林女三適劉燦夏卿其一尚㓜諸子
將治葬奉監¶察御史夏公狀來請銘葢夏公與孺人為
中表兄弟知其賢甚¶深而予與陳氏同里居有世契亦
竊知之故不復辭為之銘曰
<pb:KR4e0131_WYG_068-16b>
少則有家同享其貴匪貴之享縫幂中饋憲臺凜凜一
道肅然¶何以相之有婦之賢載耀髙門裒然而秀何以
教之亦有賢母¶從子而養從夫而藏吳山鬱鬱䕃此幽
堂¶
　　　張安人王氏墓誌銘¶
王故閩人為唐水部郎中輔之之後在宋多顯者後徙
吳中曰¶著作郎蘋河南程氏弟子也尤以道學聞子孫
以儒業相傳¶國初有仲光處士兼通醫術又三世曰時
<pb:KR4e0131_WYG_068-17a>
勉醫名益著娶嚴氏¶生安人為季女名珍字秀珍少歸
名族為工部員外郎張瑋嘉<md:KR4e0131_SBCK_068-10b>¶玉之配而為贈工部主事
靜源之婦南京國子監助教鋼之孫¶婦也嘉玉㓜則好
學既長登進士第居官清約以考最獲封其¶妻至是安
人以疾卒于京師年止四十適嘉玉以公事之便載¶其
柩還葬率其子來請銘曰少婦之亡不足以勞長者惟
瑋幸¶嘗游門下而亡者有足銘亦欲慰其子之哀耳乃
出安人之兄¶太學生惟安所為狀以拜狀曰吾妹婉和
<pb:KR4e0131_WYG_068-17b>
柔懿自能言宗黨稱¶呼不誤而與同輩相嬉戲未始有
爭年六歳吾母教以女工及¶授以女誡諸書即通解稍
長率之祭奠饋食若浣濯諸事即能¶服勞尤能以禮自
持居一室人未嘗識其面也其賢如此此吾¶之所知者
及為婦婦道益修嘉玉得盡力于學姑太安人陳氏¶嘗
有疾以安人為冢婦委以家事治之甚習而事其姑凡
湯藥¶食飲必親奉葢不以事廢其待族親甚厚及教其
子則嚴未嘗<md:KR4e0131_SBCK_068-11a>¶縱之使惰也此又嘉玉之所稱者今則不
<pb:KR4e0131_WYG_068-18a>
可見矣故聞其卒内¶外親族哭之皆哀足以知其為人
矣其生正統乙亥三月八日¶卒以𢎞治甲寅六月二十
五日以又明年丙辰七月十六日葬¶于吳縣竒禾山善
人橋先塋之次有子二人伯曰希范聘顧氏¶為湖廣按
察司副使源之女仲曰希程銘曰¶
惟出與歸其胄實華内德克舉無忝其家既與其榮而
奪其壽¶家人是傷其獲亦厚¶
　　　張景春妻胡氏墓誌銘
<pb:KR4e0131_WYG_068-18b>
吳城東有甫橋橋之北有張氏居之世積善濟以勤生
家致殷¶厚至景春在里中尤稱善士而勤生如先世能
益振其家景春¶固賢其配胡氏更以賢濟之此家所以
益振者胡氏諱素安性¶端簡凝重資尤明慧景春父子
多游京師服賈閫内事惟胡氏<md:KR4e0131_SBCK_068-11b>¶是頼凡錢帛出入之記
注米薪儲積之劑量親戚慶弔之往來¶傭奴衣食之分
給處之秩然也其治家更身率以儉不好華侈¶至于里
巷女媪所信邪妄不經之事尤不能惑也故人皆稱景
<pb:KR4e0131_WYG_068-19a>
春有賢婦素無疾俄疾作遂卒其生正統丁巳八月二
十八日¶卒以𢎞治己未三月二十六日享年六十三張
與胡皆長洲人¶胡氏之父曰徳清母曰袁氏當胡氏居
室時已能行孝及歸于¶張姑以年髙在堂奉事與母同
姑卒哭必盡哀人益稱其孝云¶有男子二人長曰雍娶
梁氏次曰凖娶李氏女子二人長適吳¶奫次適劉祝孫
男六人曰溥濓瀚滂濤孫女四人曾孫女一人¶將𦵏得
地于吳縣十二都白華山之原卜卒之又明年二月三
<pb:KR4e0131_WYG_068-19b>
日葬焉於是凖來道其父兄之意求予為銘盖奫予兄
之子也¶惟以姻㜕故特知胡氏之賢故銘之銘曰<md:KR4e0131_SBCK_068-12a>¶詩詠宜家于茲可信豈人之宜而家亦振女婦之徳實
繫于家¶閫内之事今何頼邪顧而不見泣然歎嗟尚閟
于茲壤地不汙¶
　　　戴母莊氏墓誌銘¶
長洲戴冠有母病走百里外求醫治之疾痼不可治其
母竟卒¶冠自咎為不知醫藥或妄投痛哭不已將葬則
<pb:KR4e0131_WYG_068-20a>
咨其父文昱甫¶願其墓銘庶以自慰者乃來請於予而
自為之狀曰吾母莊氏¶也諱妙清父曰思恭嘗長鄉賦
以庇其民破産而家遂落娶卜¶氏生吾母在諸女中最
㓜然不妄嬉笑日環坐而緝坐必下起¶必先麻枲輙先
滿筐更精好可織葢其用心之專也歳理蠶事¶蠶未眠
而桑或不給食對之甚悲家人曰何重利至是應曰吾¶
不忍蝡蝡而死豈為利哉葢其存心之仁也此皆吾母
㓜時事¶既笄而歸吾父已四十年勤儉慈順如一日吾
<pb:KR4e0131_WYG_068-20b>
父甚宜之平生<md:KR4e0131_SBCK_068-12b>¶食不邪味工不竒巧畏聽惡言言惡事
非特有娠時然事姑孝¶夜寒必再起問衣衾厚薄姑之
舊衣垢以常得手自浣濯為幸¶雖嘗茹素禮佛然不肯
以一錢施浮屠氏至親戚及隣里女婦¶之貧者則隨所
有週給之不吝冠家市中㓜獨喜習儒業親戚¶咸曰業
儒固善然猝不得成名不若業賈可朝夕養生母間而¶
謂冠曰即不成名亦不失為士人其必事此他日吾食
貧無悔¶也吾父亦然之冠故卒業儒既而入鄉學為弟
<pb:KR4e0131_WYG_068-21a>
子雖屢躓塲屋¶而吾母怡然自若也此其為人大略如
此吾母之卒以成化十¶三年十一月十二日享年五十
九子男二長即冠娶夏氏次冕¶娶韋氏孫男三人恩愚
憲女一曰貞徳葬以卒之又明年某月¶某日墓在何山
之原冠不肖既壯未仕未能顯榮吾親甚愧恨¶也茲敢
以狀上惟憐而畀之銘幸甚葢其狀云然寛屬以憂制<md:KR4e0131_SBCK_068-13a>¶歸自京師則聞有戴冠者好學而文願一見之乃今以
銘文見¶托所以叙述其母者讀之可悲因知其篤於孝
<pb:KR4e0131_WYG_068-21b>
非世所謂文士¶比也乃按其言而叙為之銘銘曰¶
溪流洋洋母氏在堂有過於庭儒其衣裳紛紛小夫日
中為市¶孰從而儒惟母之使母之云亡子也其惄藹然
其文凜然其徳¶葬也有銘何加於詞爰刻之石惟慰其
悲¶
　　　郭母徐氏墓誌銘¶
鄉貢進士郭君忱待試禮部聞其母徐氏喪疾馳還家
慟哭曰¶吾生不及仕以榮吾母今而吾母將葬何以盡
<pb:KR4e0131_WYG_068-22a>
吾心乎則告其¶父曰惟葬地之當擇也乃行西山衝冒
䟦履無所不至凡數月¶始得于至徳鄉博士塢之原則
又告其父曰葬既得地矣吾母¶之賢不當有銘乎乃自
為狀來請于予至於數四而不已徐氏<md:KR4e0131_SBCK_068-13b>¶諱靜端世家長
洲為嘉定縣醫學訓科惟徳之女及嫁郭氏為¶承事郎
汝文之妻郭大家也其舅宜軒府君偉然族人之望生¶
汝文克肖為其婦寔難徐氏入門事宜軒與其姑成氏
皆得其¶意及舅姑下世相汝文治喪則飲葬必厚治家
<pb:KR4e0131_WYG_068-22b>
則耕織必勤以¶至祖先之享祀親戚之餽遺必豐子女
之婚嫁婢僕之衣食必¶均若其舉止之必端用度之必
儉則持其身又無不至者汝文¶甚宜之比歳疾作重以
愛女及殤孫之戚悲痛之餘遂不可救¶享年五十有七
其生正統己未八月六日卒以𢎞治乙夘十一¶月一日
以卒之又明年二月四日葬焉子男三長即忱娶雲南¶
按察使張公汝振女次悦娶無錫鄒氏次懌娶同邑蔣
氏女一¶適監察御史陸完贈孺人孫男四人受福受益
<pb:KR4e0131_WYG_068-23a>
受采受學女九¶人予重忱之孝且以汝文之失良配不
可無銘以慰之也銘曰<md:KR4e0131_SBCK_068-14a>¶内言不出如無其人匪出其子曷知其親曰厚而勤曰
豐而均¶曰端而儉以持其身有家以盛有子以顯視彼
哲婦内助何鮮¶乃卜吉壤西山之垂欲知其賢刻石有
詞¶
　
　
<pb:KR4e0131_WYG_068-23b>
　
　
　
　
　
　
　
　家藏集巻六十八<md:KR4e0131_SBCK_068-14b>¶<md:KR4e0131_SBCK_069-1a>¶
<pb:KR4e0131_WYG_069-1a>
欽定四庫全書
　家藏集巻六十九¶
　　　　　　　　　　　　　明　吳寛　撰
　
