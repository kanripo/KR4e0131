# -*- mode: mandoku-view -*-
#+TITLE: 家藏集
#+DATE: 2015-09-23 10:28:14
#+PROPERTY: JUAN 33


三十三¶
　　　　　　　　　　　　明　吳寛　撰
　　記一十二首¶
　　　蕭山縣建龕山牐記¶
浙河之東多可耕之田而常苦水旱然亦莫甚於紹興
葢其地¶界于江海之間潮至則海沙漸壅而水不通故
雨淫則江流暴¶漲而田皆没其患豈無自而致者嘗考
<pb:KR4e0131_WYG_033-1b>
之郡有小江有漁浦浦¶舊有磧堰凢水自山隂之天樂
慈姑麻溪而來與金華義烏諸¶暨之水合流于江者足
以障之不使分殺其勢則沙固不能當¶其湍悍矣夫水
道無阻則澇易洩而旱有濟其為利也可知自¶堰之廢
農人始以為病既乆莫有為民慮者浮梁戴侯廷節由¶
監察御史出知紹興之三年政既有成益留意水利既
相山隂¶境内置五牐以洩江南江北之水矣他日行縣
至蕭山問民所<md:KR4e0131_SBCK_033-1b>¶苦縣令陳君瑶亦以苦水對侯遂與之
<pb:KR4e0131_WYG_033-2a>
行水指龕山斷處曰是¶獨不可置牐乎乃以委陳君君
召父老沈珪輩經度材用而命¶司稅淩禎宣義郎汪雷
督功功訖因名曰龕山牐仍設卒守之¶相時旱澇以為
啟閉自是水有節宣田無汙萊農人復以為利¶於是陳
君念侯之功不可無紀述為書授儒士沈鍔求記於予¶
予未暇作㑹陳君以憂制去而宜興吳君淑來代修治
益謹曰¶不可使侯之功終泯泯也乃復以書來促之葢
事未有不由人¶力而成者雖天地之大凢可以養人者
<pb:KR4e0131_WYG_033-2b>
必其人輔相而致其可¶以病者尤甚為民牧者首宜施
人力治之然人莫不曰治水惟¶得其要者難爾治得其
要雖洪水能導之於禹治失其要雖淮¶水不能堰之於
梁則人力亦未可以槩施之也今夫蕭山為縣¶東南有
小江既漲塞以阻水之行矣西北有錢塘江顧其廣足<md:KR4e0131_SBCK_033-2a>¶以有容而龕山當其涯適有斷處此猶兵家井陘之陿
馬陵之¶險也使治水者不于此而他圖又猶兵之四出
漫戰于野舍其¶吭而不之扼也是豈可哉今也為牐于
<pb:KR4e0131_WYG_033-3a>
此雖尋丈之間凢木石¶之具足為當關之一夫抑何水
患之不能捍者此戴侯之功書¶以告後之人也寔宜是
牐也乆而必敝後之人修之而復敝而¶復修之雖至于
千百世可也雖與龕山相為存亡可也則其利¶豈止今
日而已牐之制為門二中施横木深若干尺廣若干尺¶
傍立石柱上架石梁各四其材用木為樁三百石為丈
六百灰¶為斤三萬五千其工四千五百六十起于成化
乙未之四月訖¶于是年之十二月又三年戊戌七月戊
<pb:KR4e0131_WYG_033-3b>
子記¶
　　　南野記¶
去嵗之冬予以事出城之東北扁舟行三十里許見積
水渺然<md:KR4e0131_SBCK_033-2b>¶捕魚獨鱉之徒往來于其間民際水而屋泛泛
若野航問之民¶此江耶湖耶則以田對予因驚曰方冬
水宜涸而其勢如此彼¶春夏之時民之妨於耕耘也信
哉於是折南又行二十餘里其¶田稍髙隠然有疆畎視
其田間稻本固在予方喜此地嘗有秋¶矣及視其民皆
<pb:KR4e0131_WYG_033-4a>
有飢色復就問之對曰田之所入不足以供賦¶稅且稱
貸於人足之尚何暇為口腹計耶因益念曰此有秋者¶
且不能自給如江如湖者當何如葢自長洲以達于海
虞之境¶皆可推而知也無錫與二邑為隣壤其地獨髙
土獨厚髙而厚¶宜有旱乾之憂然其間有溝有渠足以
瀦水澇則能容納旱則¶能灌輸故稻麥恒熟且其農功
甚勤終嵗竭力於壟上者不息¶又其賦視吳中輕什伍
自非有螟螣風霜之變民不至飢也邑¶有趙氏從長洲
<pb:KR4e0131_WYG_033-4b>
而遷世有積徳以力田為業宅之南有田不知<md:KR4e0131_SBCK_033-3a>¶頃畝其
彦曰廣淵因以南野為號求予文記之予聞趙氏居鴻¶
山之麓去山數里又有若鵝蕩者有田可收也而又有
山可登¶有水可浮也於已巳足於人無求讀吾書循吾
理安吾分樂¶君上之賜而不遺父母兄弟之羞他鄉之
民何敢望廣淵也是¶為南野記¶
　　　寳訓堂記¶
宋人有好書以名齋者米芾之寳晉是也有好畫以名
<pb:KR4e0131_WYG_033-5a>
堂者王¶詵之寳繪是也書與畫皆吾長洲魏氏之所有
不之寳而寳訓¶焉君子與之所謂寳訓者葢魏之先有
曰景純翁年八十五時¶手書百餘言以示其子本成本
成謹受之所以守身而承家者¶惟其訓是頼至其孫公
美曾孫芳藏其手蹟益謹他日作堂以¶居遂名之曰寳
訓復走予請一言記之詩人之言曰維桑與梓<md:KR4e0131_SBCK_033-3b>¶必㳟敬
止夫人之於人且有賤惡之者桑梓二木耳而曰㳟敬¶
豈人不如木哉說詩者曰古者樹二木牆下以遺子孫
<pb:KR4e0131_WYG_033-5b>
給蠶食¶具器用者以其為父母所植而㳟敬之此孝子
之心也然孝子¶於木猶加㳟敬況其形之於言筆之成
章而諄諄以訓我者其¶敢慢易也乎維昔趙簡子將置
後不知所立乃書訓戒之詞於¶二簡以授二子三年而
問之伯魯不能舉其詞求之已失之矣¶問無恤誦其詞
甚習求其簡出諸袖中而奏之於是簡子以無¶恤為賢
立以為後二簡甚微古之人固有以此觀其子孫之賢¶
否者矣今景純之没已乆其訓詞予嘗一讀之不待識
<pb:KR4e0131_WYG_033-6a>
其人而¶知其賢於是本成亦以即世公美且老而芳尚
壯於寳訓之有¶堂也觀魏氏三世之賢者於是乎在¶
　　　玉澗記<md:KR4e0131_SBCK_033-4a>¶吳之集祥里自唐以來有廟祀周之康王乆而廟將壓
天順初¶先修譔公倡里人重建之復自購廟中故地嘗
所侵于民家者¶得什二三作小屋于後以俟守廟者居
更二十年莫能得其人¶有道家者流沈復中始自城西
福濟觀遷入之復中吳之虎溪¶人也謹厚質樸里人曰
<pb:KR4e0131_WYG_033-6b>
宜顧嘗自號玉澗丐予為記爾雅謂山¶夾水曰澗則澗
者水之行于地中者也復中所居城市之所環¶繞廬井
之所貫絡求諸山水無所得安有所謂澗者豈其少家¶
虎溪既壯去其父母而猶思其地耶夫虎溪山水則有
之亦安¶有所謂玉澗者必欲求其實則玉出於西域去
中國萬里餘如¶于闐之三河可以當之然人蹟罕至又
何有於斯耶雖然復中¶老氏之徒也老氏之言曰不出
户知天下當其晏坐一室神游¶八表視析津咸池皆吾
<pb:KR4e0131_WYG_033-7a>
目前之一沼耳何三河之逺之有以是<md:KR4e0131_SBCK_033-4b>¶而記玉澗庻幾
得之然此亦外也非内也學道者守一身而忘¶萬物凢
口鼻耳目之屬皆有所託喻若黄庭經所謂玉池者安¶
知非復中所謂玉澗類耶嚥嗽之際汪然而盈谷然而
鳴潨然¶而行孰謂玉澗在乎兩山之間萬里之外而不
在乎吾之一身¶耶¶
　　　周孝子廟記¶
姑蘇城東南隅有周孝子廟廟始建于常熟在宋乾道
<pb:KR4e0131_WYG_033-7b>
間邑人¶周容奉母朱氏有至行人稱周孝子且其平生
好義見罹患難¶者拯救之恒恐後既没一日降于其家
以己為神告其母且曰¶容願為國効力以保䕶鄉閭後
果如其言終嵗民無菑患邑人¶遂相與廟事之其後淮
南大疫云有往施紫蘇湯者全活甚衆¶淮人渡江酬之
偶見廟貌始知為神事傳邑中凢病者禱訖汲<md:KR4e0131_SBCK_033-5a>¶井投紫
蘇煎飲即瘥既七十餘年進士趙必鉘等因具其事又¶
以除蝗驅虎救水旱捍㓂盗顯蹟數條上于官朝廷特
<pb:KR4e0131_WYG_033-8a>
賜廟額¶曰靈惠實淳祐十二年二月也歴元至國朝秩
于祀典縣長¶吏率僚屬嵗一祭之不廢若蘇城有廟嵗
月已逺莫能考其創¶建之由豈常熟為蘇屬邑蘇人亦
冀其神靈波及郡中以事之¶與而近自景㤗甲戌嵗吳
中大雪民飢而疫作相枕藉死禱者¶取水煎飲如灋亦
多獲生民益神之自是凢有所求争走廟下¶每旦庭廡
如市顧其廟既卑隘禱者益多至無所容足傍有王¶英
者自其父謙以來再世守廟以精勤稱謀欲改建而不
<pb:KR4e0131_WYG_033-8b>
敢專¶其事則與里正陳忠周玘輩言于縣于府既如所
請且下帖文¶俾英專守勿懈於是募財于衆一時施予
者踵接而蘇衛千户¶陳俊更割地以廣其址乃以成化
七年某月興功又明年廟成<md:KR4e0131_SBCK_033-5b>¶廟故西向始易以南爽塏
端整有堂有室有垣有門覆井有亭¶焚楮有爐以至象
設器用亦無不備他日郡人嘗徳于神者相¶率言其事
可記英遂礱石丐予書之自昔吳越多淫祠唐狄梁¶公
按行江南悉斥去之所不去者夏禹泰伯季札伍員四
<pb:KR4e0131_WYG_033-9a>
廟而¶己君子葢深與之然祭灋謂灋施於民以死勤事
以勞定國能¶禦大菑能捍大患者則有祀今孝子為人
雖非若古人之灋施¶於民也然使里之悖逆者聞其風
則媿而改行雖非若古人之¶能禦大菑捍大患也然使
里之疾疹者感其靈則安而獲福廟¶而事之豈不宜哉
噫梁公既逺吳俗益甚其尤可嘆者家自為¶廟祝非其
鬼人小有疾則指以為祟往往殺羊豕以大饗之其¶歌
謳歡笑俯仰跪起類乎生人之宴而卜筮巫祝之徒假
<pb:KR4e0131_WYG_033-9b>
以獲¶利者皆是曾謂孝子肯饗其祀乎而人亦敢以其
祀祀孝子乎<md:KR4e0131_SBCK_033-6a>¶予嘉孝子有補於世教也有益於民人也
有合於祀典也於廟¶之成不能己於記¶
　　　歸菴記¶
齊景公登牛山臨其國城泫然流涕曰美哉國乎何為
去此而¶死至桓魋死為石槨三年而不成君子同以為
愚夫景公有馬¶千駟之人也所以重去其國固宜孔子
大聖也而魋欲殺之尚¶何望其能明乎死生之際哉若
<pb:KR4e0131_WYG_033-10a>
夫漢之楊王孫戒其子以臝葬¶達則達矣然觀墨子之
儉且不及於儒者之道何有承事郎海¶虞錢君允言年
六十即治葬穴於虞山之下曰寳嚴灣而屋其¶旁以為
嵗時游宴之所題曰歸菴乞予文記之歸之為言葢取¶
樂正子春之答其門人者允言有取於此其賢於人也
可見夫¶雲歸於山水歸於壑鳥歸於林獸歸於壙凢物
必有所歸也而<md:KR4e0131_SBCK_033-6b>¶況於人乎葢求貨物者朝適於市及暮
則歸於家者歸之近者¶也豈若歸於穴者之乆自世之
<pb:KR4e0131_WYG_033-10b>
庸人以是為諱雖附於身者不¶豫為備況附於棺者乎
附於棺者不豫為備又況深檐髙棟而¶大書以表之乎
王逸少云死生亦大矣豈不痛哉逸少晉人也¶而猶為
此言此君所以為賢也與錢氏在邑中稱故家其先世¶
有孝義行甚著子孫貴顯至君持身益謹尤善教子子
承徳且¶登進士第出為縣令行當召還有封典下其家
矣游宴之樂葢¶自今始¶
　　　光福山遊記
<pb:KR4e0131_WYG_033-11a>
成化十四年五月光福徐翁用莊邀予為西山之㳺予
諾之然¶不忍獨逰也則為書招史明古乙酉明古來自
吳江丙戌舟發¶胥門西過横塘由木瀆斜橋折而北行
經靈巖讀宋韓蘄王墓<md:KR4e0131_SBCK_033-7a>¶碑前望穹窿晚乃至光福首過
徐氏用莊喜客至見其子玭其¶孫天頴更召其里隠士
徐孟祥同導予步虎山橋橋南登擅勝¶亭還飲其家夜
宿來青堂丁亥縁玉遮入貞山謁徐武功墓循¶北麓觀
眠松遂泛下崦入銅阬還泊虎山橋戊午逰鄧尉山飲
<pb:KR4e0131_WYG_033-11b>
七寳泉入𤣥墓寺憇奉慈菴登鳯岡而還己已過海雲
院觀連¶理山茶讀虞道園百丈泉遺墨已乃别去晡時
至胥門明古還¶吳江予入城是逰也歴四日舟行六十
里輿行四十里總得詩¶三十首悉緑歸用莊備山中故
事¶
　　　慧林房記¶
慧林房舊名菴在蘇城東南王判司巷元大徳庚子有
吳十四¶公者捨其居以建而初主之者曰明慶也慶傳
<pb:KR4e0131_WYG_033-12a>
崇杰杰傳某珪¶珪傳某賢賢傳與齊齊傳永黙黙傳宏
漸當國初有詔天下<md:KR4e0131_SBCK_033-7b>¶佛寺大可領其徒者餘悉撤而遷
入之於是慧林入夀寧禪寺¶更以房名時洪武辛未也
漸傳道舒既皆化去舒傳文靖靖傳¶智勤則嵗乆而室
廬益敝矣乃成化己亥其師徒遂相與修葺¶之且謂慧
林自併于此宜得文字使後人可考而知因數請於¶予
惟昔孫吳國于江左蘇之有寺葢自此始至于蕭梁踵
其故¶都好佛愈甚一時穹廬廣殿徧于國中今試詢其
<pb:KR4e0131_WYG_033-12b>
肇建之代無¶非赤烏天監而已延及後世其君所好雖
不若前代之甚然亦¶有興無廢至其徒又倣其制而致
力於斯金碧丹雘往往而是¶而寺益盛矣皇明有天下
政令一新乃以為過而裁抑之百¶餘年來頺垣壊礎間
壟畮秩秩使人得耕種以為食者皆昔所¶謂蘭若也京
都不暇論凢今四方私創者著于律求一寺之肇¶建者
不可得此固聖政所當紀者豈特使慧林後人考其<md:KR4e0131_SBCK_033-8a>¶始
遷嵗月而已漸偉然緇流中與先君友善予㓜猶及識
<pb:KR4e0131_WYG_033-13a>
之舒¶能讀儒書靖與勤皆清介謹愿不妄交㳺葢予家
故居在東城¶下比嵗與吾弟原輝往理之道中數訪其
廬乆而益知其行可¶敬也勤有徒曰惠侃孫曰善秀皆
能保其業者云¶
　　　興福寺記¶
吳地多水其最鉅者曰太湖湖中多山其最鉅者曰洞
庭洞庭¶為山周可百五十里中有穴相傳禹藏治水符
于此因名其東¶十里又山相距而差小其勝略等人稱
<pb:KR4e0131_WYG_033-13b>
東洞庭以别之當波濤¶浩渺間兩山對峙鬱然蒼翠儼
如畫圖殆道家所謂蓬萊方丈¶者民環山而居善植果
木世擅其利而屋宇閭巷聯絡映帶忽¶不知其為山林
也其尤勝處往往有佛寺據之成化十五年二¶月既望
予與李兵部應禎為東洞庭之㳺自岱心吳氏肩輿行<md:KR4e0131_SBCK_033-8b>¶十里許入俞隖得寺曰興福主僧恩復出迓客延登其
後小閣¶是時梅華方盛開彌望如白雲崖谷莫辨山有
九隖尤隖之水¶合流循寺門而行松根石罅水聲㶁㶁
<pb:KR4e0131_WYG_033-14a>
意甚樂之予既留詩而¶去未幾北來京師車馬塵埃間
未嘗不想東洞庭之㳺之樂也¶一日有僧扣門來謁予
熟其貌則昔者復公之徒也其言曰興福¶寺乆矣甚恨
無文字刻石可考往者幸辱㳺覽惟終畀之此智¶勤所
以來者予嘗愛其寺據山水深逺處殊為幽僻宜學佛
者¶居其徒嵗食田園所入可以自足而予所接如復如
勤輩又皆¶㳟謹能守戒律稱學佛者予何愛一言不為
記之寺建于梁天¶監二年傳有于將軍者所捨宅故在
<pb:KR4e0131_WYG_033-14b>
山之東麓始居者曰清禪¶師至唐遷于此嵗乆興廢皆
莫能知可知者廢于國初而深¶谷䆳公復興之二傳仍
廢而僧亦絶矣景泰間今復公始自其<md:KR4e0131_SBCK_033-9a>¶山灋海寺從里
人之請而來凢建門堂殿閣數十楹而佛像咸¶具葢智
勤實相其事而成之是為記¶
　　　崔廵撫辯誣記¶
國家屯軍旅為防姦禦侮計自京師達于邊徼曰衛曰
所建置¶殆徧而所謂軍旅多以罪謫發之人於灋子孫
<pb:KR4e0131_WYG_033-15a>
絶則以同籍者¶補充惟别籍于謫發之先者不豫其人
書于版册甚詳里有正¶有胥有耆老版册一出其手嵗
乆弊起或脫漏或隠匿其罪著¶于律令甚重每嵗部符
下府州縣俾專官理之旁稽窮訊若治¶獄然又數嵗特
遣御史理之所以稽且訊者益宻謂之軍政其¶法載于
條例甚備葢使凢名在尺籍者不得幸免然亦不欲誣¶
平民以充什伍之數而吏不察往往失法意以為民患
若某衛¶軍王阿隆者故崑山縣太倉二十九保人也既
<pb:KR4e0131_WYG_033-15b>
没而户且絶其<md:KR4e0131_SBCK_033-9b>¶族子凱一旦赴御史郭觀自首為隆之
裔匿他里葢凱固王氏¶别籍子特利隆所遺田産為是
耳觀謂民無自誣以軍者信之¶二里連坐如律者凢二
十四人悉配蘇州衛今職方郎中陸君¶文量時尚逰鄉
校以其父某為里正在連坐中即狀其事求白¶于觀觀
以成案為詞衆争稱寃適今南京吏部尚書致仕崔公¶
以都察院右副都御史廵撫畿内走訴之公覽狀曰是
固可辯¶檄觀辯之觀不理衆乃復訴于公公委所屬衛
<pb:KR4e0131_WYG_033-16a>
若府官集二里¶父老輩覈實而凱之兄且自外歸白其
事竟坐凱以罪悉復二¶十四人者為農實天順四年之
八月也時文量為雪寃頌以獻¶公其父曰公有恩徳於
吾人及吾子孫是未足以報乃與其弟¶祐圖于衆欲建
公生祠嵗時祝之顧有禁不可既數年衆益思¶公丈量
乃具始末請記曰此吾先職方公與里人之意也幸書<md:KR4e0131_SBCK_033-10a>¶之予因述此以復公名㳟字克讓世家順徳之廣宗登
正統元¶年進士第歴仕内外四十年政尚忠厚而剛明
<pb:KR4e0131_WYG_033-16b>
善斷其出廵撫¶尤號識大體恩徳被人者尚多此其一
事耳在公固不足書然¶在崑山之民不可不書也且世
之健吏為民患也乆固有與其¶事類可書以示人者聞
昔宣徳初所謂軍政條例始行于天下¶御史李立往理
蘇常等府立既刻薄濟以蘇倅張徽之凶暴專¶欲括民
為軍民有與辯者徽輒怒曰汝欲為鬼耶抑為軍耶一¶
時被誣與死杖下者多不可勝數蘇人恨入骨髓然畏
其威莫¶敢與抗也並時常倅則有張宗璉獨不阿御史
<pb:KR4e0131_WYG_033-17a>
意數被辱宗璉¶痛民無辜竟忿鬱以死死之日民相率
犇走哭奠及䘮出白衣¶冠送者數千人至立廟祀于江
隂之君山廬陵楊文貞公實記¶其事而徽後犯灋死刑
部獄中䑕食其肉其子貧困寄食吳下<md:KR4e0131_SBCK_033-10b>¶道路見者猶嗤
罵之此善惡之報也夫觀之刻不至立與徽之¶甚而宗
璉之遺愛可彷彿於公因附記之以為當官者之勸懲¶
云¶
　　　東湖記
<pb:KR4e0131_WYG_033-17b>
東湖本陳湖也在長洲邑東南周可六七十里其涯多
良田居¶民資之予凢再㳺焉而再樂皆以訪陳氏故而
有汝器玉汝昆¶仲為之主也當成化己丑嵗予與玉汝
同試禮部歸及秋過其¶家午飲畢汝器亟命舟泛湖入
夜始還則月色如晝水波若空¶尊俎之間歌聲相發有
杜子美渼陂之樂後十年為戊戌之秋¶予復過其家則
玉汝初登進士第居京師汝器見客至益喜顧¶患末疾
使僮奴舁行庭中相從以為樂而引滿劇飲如前日歡
<pb:KR4e0131_WYG_033-18a>
仍命舟泛湖則憊而不能從矣予由姚城過蓆墟登磧
沙入瑞<md:KR4e0131_SBCK_033-11a>¶雲觀弔古訪俗悉著于詩有蘇子瞻西湖之樂
及暮還而汝器¶笑迎于門更具酒飲客且曰吾生長于
是于是而農于是而漁¶乆矣中間雖一出長鄉賦輒謝
去今既老矣有子若孫矣世俗¶事無預矣而吾益得與
林僧野叟棹扁舟舉杯酒出没於渚雲¶沙月之間浩然
而歌悠然而醉其樂不可以語人者吾將終身¶焉湖在
吾家之東因以東湖自號其亦可記乎予曰唯唯既來
<pb:KR4e0131_WYG_033-18b>
京師數以書抵其弟促予記所謂東湖者葢予於東湖
再樂特¶再逰耳使屢逰之亦恐厭也然憶汝器疇昔之
言如是必有真¶可樂者予獨未足以窺其趣也異時與
玉汝南還汝器之疾當¶瘳相與益窮其樂酒酣興發尚
為執筆賦之¶
　　　蘇州府重建文廟記¶
蘇有學于城南實創于魏國范文正公更五百年來所
以修葺<md:KR4e0131_SBCK_033-11b>¶而開拓者惟賢守是頼至于今日規模益壯天
<pb:KR4e0131_WYG_033-19a>
下之言學者莫¶能過之故四方賢士大夫之道郡中以
一游其地為快然猶病¶文廟與學之弗稱也葢其制非
特視學為陋嵗乆且敝爾乃成¶化八年鄱陽丘侯霽來
知府事政既克舉境内悉安歎曰事神¶吾職也有如文
廟敝陋孰任其過然吾不敢專也乃請于廵撫¶左副都
御史洛陽畢公公從之則計財度工擇日而從事始改¶
作大成殿于舊址之北而侵于西者二丈有奇次作櫺
星門南¶與殿直以十年三月興功功垂完而侯報政于
<pb:KR4e0131_WYG_033-19b>
京遂去任矣其¶年蠡吾劉侯瑀自監察御史超擢來代
政治益善視此舉非得¶已而前功所當繼也未幾殿與
門竟成既而若兩廡若㦸門若¶神厨皆以次改作崇卑
廣狹悉合程度言言潭潭迥異舊觀而¶廟與學始稱矣
他日知長洲縣劉君輝知吳縣文君貴暨教授<md:KR4e0131_SBCK_033-12a>¶林君智
輩合言于寛以二侯之功不可泯者願記之以示後人¶
嗟夫孔子之道大如天地與之相參髙如日月無得而
踰萬世¶之下被其膏澤者區區土木所能報其功耶而
<pb:KR4e0131_WYG_033-20a>
復為此無亦盡¶所以尊崇之者以免有司之過耳葢比
嵗儒臣建請有欲加以¶籩豆佾舞之數者下羣臣議議
者亦謂此不足為孔子重輕而¶朝廷不然竟從其請行
于天下惟所以尊崇之者無所不致其¶極也詔下為十
二年九月廟適以功完告明年春祭籩豆既¶陳佾舞就
列而棟宇深廣足以有容觀禮者美之雖然二侯之¶意
豈徒為是勞費以充郡中美觀者耶禮行于斯樂奏于
斯致¶尊崇于斯固所以伸報本之私若夫瞻拜之頃廟
<pb:KR4e0131_WYG_033-20b>
貌尊嚴洋洋¶乎如在其上如在其左右豈無油然興其
希賢希聖之心者乎¶易曰觀盥而不薦有孚顒若二侯
之深意安知不出於此且是<md:KR4e0131_SBCK_033-12b>¶廟之作凢以事神也惟夫
前後之相濟彼此之無嫌而一出於¶公其功遂不至廢
推此道以治民此民所以同歸於治也與寛¶故學之諸
生也於二侯無能為役因諸君之請敢忘其淺陋而¶書
之初學門在廟街之東凢出入于學者必渉街以行丘
侯以¶神人之分當嚴也顧旁近多居民民既喻其意皆
<pb:KR4e0131_WYG_033-21a>
樂徙去乃徙¶其門于廟門之西更為門于泮池之北以
達于廟然後廟左學¶右截然以正後有賢守以廟學為
事者其尚修之葺之以無隳¶其成功也哉¶
　
　
　
　
　
<pb:KR4e0131_WYG_033-21b>
　
　
　
　
　
　
　
　家藏集巻三十三¶
<md:KR4e0131_SBCK_034-1a>¶
<pb:KR4e0131_WYG_034-1a>
欽定四庫全書
　家藏集巻三十四¶
　　　　　　　　　　　　　明　吳寛　撰
　
