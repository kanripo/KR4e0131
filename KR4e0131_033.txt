# -*- mode: mandoku-view; -*-
#+TITLE: 匏翁家藏集
#+DATE: 2015-09-11 16:49:24.908625
#+PROPERTY: ID KR4e0131
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 33
#+PROPERTY: FILE SB04n0168-033匏翁家藏集-卷第三十三.
<pb:KR4e0131_SBCK_033-1a>¶
匏翁家藏集卷第三十三¶
　記十二首¶
　　　蕭山縣建龕山牐記¶
浙河之東多可耕之田而常苦水旱然亦莫甚於紹興葢其地¶
界于江海之間潮至則海沙漸壅而水不通故雨滛則江流&KR0842;¶
漲而田皆没其患豈無自而致者嘗考之郡有小江有漁浦浦¶
舊有磧堰凢水自山隂之天樂慈姑麻溪而來與金華義烏諸¶
曁之水合流于江者足以障之不使分殺其𫝑則沙固不能當¶
其湍悍矣夫水道無阻則澇易&KR0165;而旱有濟其爲利也可知自¶
堰之廢農人始以爲病旣久莫有爲民慮者浮梁戴侯廷節由¶
監察御史岀知紹興之三年政旣有成益&KR0335;意水利旣相山隂¶
境内置五牐以&KR0165;江南江北之水矣他日行縣至蕭山問民所¶
<pb:KR4e0131_SBCK_033-1b>¶
苦縣令陳君瑤亦以苦水對侯遂與之行水指龕山斷處曰是¶
獨不可置牐乎乃以委陳君君召父老沈珪軰經度材用而命¶
司稅淩禎宣義郎汪雷督功功訖因名曰龕山牐仍設卒守之¶
相時旱澇以爲啓閉自是水有節宣田無汗萊農人復以爲利¶
於是陳君念侯之功不可無紀述爲書授儒士沈鍔求記於予¶
予未暇作會陳君以憂制去而宜興吳君淑來代修治益謹曰¶
不可使侯之功終泯泯也乃復以書來促之葢事未有不由人¶
力而成者雖天地之大凢可以養人者必其人輔相而致其可¶
以病者尤甚爲民牧者首宜施之力治之然人莫不曰治水惟¶
得其要者難爾治得其要雖洪水能導之於禹治失其要雖淮¶
水不能堰之於梁則人力亦未可以槩施之也今夫蕭山爲縣¶
東南有小江旣漲塞以阻水之行矣西北有錢塘江顧其廣足¶
<pb:KR4e0131_SBCK_033-2a>¶
以有容而龕山當其涯適有斷處此猶兵家井陘之陿馬陵之¶
險也使治水者不于此而他圖又猶兵之四岀漫戰于野舎其¶
吭而不之扼也是豈可哉今也爲牐于此雖㝷丈之間凢木石¶
之具足爲當關之一夫抑何水患之不能捍者此戴侯之功書¶
以告後之人也寔宜是牐也久而必敝後之人修之而復敝而¶
復修之雖至于千百世可也雖與龕山相爲存亾可也則其利¶
豈止今曰而已牐之制爲門二中施横木深&KR0002;干尺廣&KR0002;干尺¶
傍列石柱上架石梁各四其材用木爲椿三百石爲丈六百&KR0069;¶
爲斤三萬五千其工四千五百六十起于成化乙未之四月訖¶
于是年之十二月又三年戊戌七月戊子記¶
　　南野記¶
去歳之冬予以事岀城之東北扁舟行三十里許見積水渺然¶
<pb:KR4e0131_SBCK_033-2b>¶
捕魚擉鱉之徒徃來于其間民際水而屋泛泛&KR0002;野航問之民¶
此江耶湖耶則以田對予因驚曰方冬水宜涸而其勢如此彼¶
春夏之時民之妨於耕耘也信哉於是折南又行二十餘里其¶
田稍高隱然有疆畎視其田間稻本固在予方喜此地嘗有秋¶
矣及視其民皆有飢色復&KR0556;問之對曰田之所入不足以供賦¶
稅且稱貸於人足之尙何暇爲口腹計耶因益念曰此有秋者¶
且不能自給如江如湖者當何如葢自長洲以逹于海虞之境¶
皆可推而知也無錫與二邑爲隣壤其地獨高土獨厚高而厚¶
宜有旱乾之憂然其間有溝有渠足以瀦水澇則能容納旱則¶
能灌輸故稻麥&KR0106;熟且其農功甚勤終歳竭力於壟上者不息¶
又其賦視吳中輕什伍自非有&KR1146;&KR2888;風霜之變民不至飢也邑¶
有趙氏從長洲而遷世有積德以力田爲業宅之南有田不知¶
<pb:KR4e0131_SBCK_033-3a>¶
頃畞其彦曰廣淵因以南野爲號求予文記之予聞趙氏居鴻¶
山之麓去山數里又有&KR0002;鵞蕩者有田可收也而又有山可登¶
有水可浮也於巳巳足於人無求讀吾書循吾理安吾分樂¶
君上之賜而不遺父母兄弟之羞他鄕之民何敢望廣淵也是¶
爲南野記¶
　　　寶訓堂記¶
宋人有好書以名齋者米芾之寶𣈆是也有好畵以名堂者王¶
詵之寶繪是也書與畵皆吾長洲魏氏之所有不之寶而寶訓¶
焉君子與之所謂寶訓者葢魏之先有曰景純翁年八十五時¶
手書百餘言以示其子本成本成謹受之所以守身而承家者¶
惟其訓是頼至其孫公美曾孫芳藏其手蹟益謹他日作堂以¶
居遂名之曰寶訓復走予請一言記之詩人之言曰維桑與&KR0922;¶
<pb:KR4e0131_SBCK_033-3b>¶
必恭敬止夫人之於人且有賤惡之者桑&KR0922;二木耳而曰恭敬¶
豈人不如木哉&KR0003;詩者曰古者樹二木牆下以遺子孫給𧖟食¶
具&KR0266;用者以其爲父母所植而恭敬之此孝子之心也然孝子¶
於木猶加恭敬況其形之於言筆之成章而諄諄以訓我者其¶
敢慢易也乎維昔趙簡子將置後不知所立乃書訓戒之詞於¶
二簡以授二子三年而問之伯魯不能舉其詞求之巳失之矣¶
問無恤誦其詞甚習求其簡出諸袖中而奏之於是簡子以無¶
恤爲賢立以爲後二簡甚微古之人固有以此觀其子孫之賢¶
否者矣今景純之沒巳久其訓詞予嘗一讀乏不待識其人而¶
知其賢於是本成亦以卽世公美且老而芳尚壯於寶訓之有¶
堂也觀魏氏三世之賢者於是乎在¶
　　　玉澗記¶
<pb:KR4e0131_SBCK_033-4a>¶
吳之集祥里自唐以來有廟祀周之康王久而廟將壓天順&KR0004;¶
先修譔公倡里人重建之復自購廟中故地嘗所侵于民家者¶
得什二三作小屋于後以俟守廟者居更二十年莫能得其人¶
有道家者流沈復中始自城西福濟觀遷入之復中呉之虎溪¶
人也謹厚質樸里人曰宜顧嘗自號玉澗丐予爲記爾雅謂山¶
夾水曰澗則澗者水之行于地中者也復中所居城市之所環¶
繞廬井之所貫絡求諸山水無所得安有所謂澗者豈其少家¶
虎溪旣壯去其父母而猶思其地耶夫虎溪山水則有之亦安¶
有所謂玉澗者必欲求其實則玉岀於西域去中國餘萬里如¶
于闐之三河可以當之然人蹪罕至又何有於斯耶雖然復中¶
老氏之走也老氏之言曰不出戶知天下當其晏坐一室神㳺¶
八表視析津咸池皆吾目前之一沼耳何三河之逺之有以是¶
<pb:KR4e0131_SBCK_033-4b>¶
而記玉澗庻㡬得之然此亦外也非内也學道者守一身而&KR0111;¶
萬物凢口鼻耳目之屬皆有所託喻&KR0002;黃庭經所謂玉池者安¶
知非復中所謂玉澗𩔖耶嚥嗽之際汪然而盈谷然而鳴潨然¶
而行孰謂玉澗在乎兩山之間萬里之外而不在乎吾之一身¶
耶¶
　　　周孝子廟記¶
姑蘇城東南隅有周孝子廟廟始建于常熟在宋乾道間邑人¶
周容奉母朱氏有至行人稱周孝子且其平生好義見罹患難¶
者拯救之&KR0106;恐後旣没一日降于其家以已爲神告其母且曰¶
容&KR0133;爲國効力以保護鄕閭後果如其言終歳民無菑患邑人¶
遂相與廟事之其後淮南大疫云有往施紫蘇湯者全活甚衆¶
淮人渡江酬之偶見廟貌始知爲神事傳邑中凢病者禱訖汲¶
<pb:KR4e0131_SBCK_033-5a>¶
井投紫蘇煎飮卽瘥旣七十餘年進士趙必鉘等因具其事又¶
以除蝗驅虎救水旱捍寇盜顯蹟數條上于官朝廷特賜廟額¶
曰靈惠實淳祐十二年二月也歷元至　國朝秩于祀典縣長¶
吏率僚屬歳一祭之不廢&KR0002;蘇城有廟歳月已遠莫能考其創¶
建之由豈常熟爲蘇屬邑蘇人亦冀其神靈波及郡中以事之¶
與而近自景泰甲戌歳吳中大雪民飢而疫作相枕藉死禱者¶
取水煎飮如灋亦多𫉬生民益神之自是凢有所求爭走廟下¶
毎旦庭廡如市顧其廟旣卑隘禱者益多至無所容足傍有王¶
英者自其父謙以來再世守廟以精勤稱謀欲改建而不敢專¶
其事則與里正陳忠周玘軰言于縣于府旣如所請且下帖文¶
俾英專守勿懈於是募財于衆一時施予者踵接而蘇衞千戶¶
陳俊更割地以廣其址乃以成化七年某月興功又明年廟成¶
<pb:KR4e0131_SBCK_033-5b>¶
廟故西向始易以南爽塏端整有堂有室有垣有門覆井有亭¶
焚楮有爐以至𧰼設器用亦無不僃他日郡人嘗德于神者相¶
率言其事可記英遂礱石丐予書之自昔吳越多滛祀唐狄梁¶
公按行江南悉斥去之所不去者夏禹泰伯季扎伍員四廟而¶
巳君子葢深與之然祭灋謂灋施於民以死勤事以勞定國能¶
禦大菑能捍大患者則有祀今孝子爲人雖非&KR0002;古人之灋施¶
於民也然使里之悖逆者聞其風則媿而改行雖非&KR0002;古人之¶
能禦大菑捍大患也然使里之疾疹者感其靈則安而𫉬福廟¶
而事之豈不宜哉噫梁公旣遠吳俗益甚其尤可嘆者家自爲¶
廟祝非其鬼人小有疾則指以爲祟往往殺羊豕以大饗之其¶
歌謳歡笑俯仰跪起𩔖乎生人之宴而&KR0114;筮巫祝之徒假以𫉬¶
利者皆是曾謂孝子肎饗其祀乎而人亦敢以其祀祀孝子乎¶
<pb:KR4e0131_SBCK_033-6a>¶
予嘉孝子有&KR0024;於世敎也有益於民　也有合於祀典也於廟¶
之成不能巳於記¶
　　　歸菴記¶
齊景公登牛山臨其國城泫然流涕曰美哉國乎何爲去此而¶
死至桓魋死爲石槨三年而不成君子同以爲愚夫景公有馬¶
于駟之人也所以重去其國固宜孔子大聖也而魋欲殺之尚¶
何望其能明乎死生之際哉&KR0002;夫漢之陽王孫戒其子以棵葬¶
逹則逹矣然視&KR0472;子之儉且不及於儒者之道何有承事郎海¶
虞錢君允言年六十卽治葬穴於虞山之下曰寶嚴灣而屋其¶
旁以爲歲時㳺宴之所題曰歸菴乞予文記之歸之爲言葢取¶
樂正子春之答其門人者允言有取於此其賢於人也可見夫¶
雲歸於山水歸於壑鳥歸於林獸歸於壙凢物必有所歸也而¶
<pb:KR4e0131_SBCK_033-6b>¶
況於人乎葢求貨物者朝適於市及暮則歸於家者歸之近者¶
也豈&KR0002;歸於穴者之乆自世之庸人以是爲諱雖附於身者不¶
豫爲僃況附於棺者乎附於棺者不豫爲僃又況深檐高棟而¶
大書以表之乎王逸少云死生亦大矣豈不痛哉逸少𣈆人也¶
而猶爲此言此君所以爲賢也與錢氏在邑中稱故家其先世¶
有孝義行甚著子孫貴顯至君持身益謹尤善敎子子承德且¶
登進士第出爲縣令行當召還有封典下其家矣㳺宴之樂葢¶
自今始¶
　　　光福山逰記¶
成化十四年五月光福徐翁用莊邀予爲西山之㳺予諾之然¶
不&KR0216;獨逰也則爲書招史明古乙酉明古來自呉江丙戌舟發¶
胥門西過橫塘由木瀆斜橋折而北行經靈巖讀宋韓蘄王墓¶
<pb:KR4e0131_SBCK_033-7a>¶
碑前望穹窿晚乃至光福首過徐氏用莊喜客至見其子玭其¶
孫天頴更召其里隱士徐孟祥同導予歩虎山橋橋南登擅勝¶
亭還飮其家夜宿來靑堂丁亥緣玉&KR0210;入蒸山謁徐武功墓循¶
北麓觀眠松遂泛下崦入銅阬還泊虎山橋戊午逰鄧尉山飮¶
七寶泉入玄墓寺憇奉慈菴登鳳岡而還已巳過海雲院觀連¶
理山茶讀虞道園百丈泉遺&KR0472;已乃別去晡時至胥門明古還¶
呉江予入城是逰也歷四日舟行六十里輿行四十里總得詩¶
三十首悉錄歸用莊僃山中故事¶
　　　慧林房記¶
慧林房舊名菴在蘇城東南王判司巷元大德庚子有吳十四¶
公者捨其居以建而初主之者曰明慶也慶傳崇杰杰傳某珪¶
珪傳某賢賢傳與齊齊傳永黙黙傳宏漸當　國初有詔天下¶
<pb:KR4e0131_SBCK_033-7b>¶
佛寺大可領其徒者餘悉撤而遷入之於是慧林入壽寍禪寺¶
更以房名時洪武&KR0605;未也漸傳道舒旣皆化去舒傳文靖靖傳¶
智勤則歳久而室廬益敝矣乃成化已亥其師徒遂相與修葺¶
之且謂慧林自併于此宜得文字使後人可考而知因數請於¶
予惟昔孫吳國于江左蘇之有寺葢自此始至于蕭梁踵其故¶
都好佛愈甚一時穹廬廣殿徧于國中今試詢其肇建之代無¶
非赤烏天監而巳延及後世其君所好雖不&KR0002;前代之甚然亦¶
有興無廢至其徒又倣其制而致力于斯金碧丹雘往往而是¶
而寺益盛矣　皇明有天下政令一新乃以爲過而裁抑之百¶
餘年來頽垣壞礎間壟畮秩秩使人得耕種以爲食者皆昔所¶
謂蘭&KR0002;也亰都不暇論凢今四方私創者著于律求一寺之肇¶
建者不可得此固　聖政所當紀者豈特使慧林後人考其¶
<pb:KR4e0131_SBCK_033-8a>¶
始遷歳月而巳漸偉然緇流中與先君友善予㓜猶及識之舒¶
能讀儒書靖與勤皆淸介謹愿不𡚶交㳺葢予家故居在東城¶
下比歳與吾弟原輝往理之道中數訪其廬久而益知其行可¶
敬也勤有徒曰惠侃孫曰善秀皆能保其業者云¶
　　　興福寺記¶
呉地多水其最鉅者曰太湖湖中多山其最鉅者曰洞庭洞庭¶
爲山周可百五十里中有穴相傳禹藏治水符于此因名其東¶
十里又山相距而差小其勝略等人稱東洞庭以別之當波濤¶
浩渺間兩山對峙鬱然蒼翠儼如畵圖殆道家所謂蓬萊方丈¶
者民環山而居善植果木世擅其利而屋宇閭巷聯絡映帶忽¶
不知其爲山林也其尤勝處往往有佛寺㨿之成化十五年二¶
月旣望予與李兵部應禎爲東洞庭之㳺自岱心吳氏肩輿行¶
<pb:KR4e0131_SBCK_033-8b>¶
十里許入俞隖得寺曰興福主僧恩復岀迓客延登其後小閣¶
是時梅華方盛開彌望如白雲崖谷莫辯山有九隖九隖之水¶
合流循寺門而行松根石罅水聲㶁㶁意甚樂之予旣畱詩而¶
去未㡬北來京師車馬塵埃間未嘗不想東洞庭之㳺之樂也¶
一日有僧扣門來謁予熟其貌則昔者復公之徒也其言曰興福¶
寺久矣其恨無文字刻石可考往者幸辱㳺覽惟終𢌿之此智¶
勤所以來者予嘗愛其寺㨿山水深遠處殊爲幽僻宜學佛者¶
居其徒歳食田園所入可以自足而予所接如復如勤軰又皆¶
恭謹能守戒律稱學佛者予何愛一言不爲記之寺建于梁天¶
監二年傳有于將軍者所捨宅故在山之東麓始居者曰淸禪¶
師至唐遷于此歳久興廢皆莫能知可知者廢于　國初而深¶
谷&KR0201;公復興之二傳仍廢而僧亦絶矣景泰間今復公始自其¶
<pb:KR4e0131_SBCK_033-9a>¶
山灋海寺從里人之請而來凢建門堂殿閣數十楹而佛像咸¶
具葢智勤實相其事而成之是爲記¶
　　　崔廵撫辯誣記¶
國家屯軍旅爲防姦禦侮計自京師逹于邊徼曰衞曰所建置¶
殆徧而所謂軍旅多以罪謫發之人於灋子孫絶則以同籍者¶
補𠑽惟別籍于謫發之先者不豫其人書于版册甚詳里有正¶
有胥有耆老版册一出其手歳久弊起或脫漏或隱匿其罪著¶
于律令甚重毎歳部符下府州縣俾專官理之旁稽窮訊&KR0002;治¶
獄然又數歳特遣御史理之所以稽且訊者益宻謂之軍政其¶
灋載于條例甚僃葢使凢名在尺籍者不得幸免然亦不欲誣¶
平民以𠑽什伍之數而吏不察往往失灋意以爲民患&KR0002;某衞¶
軍王阿隆者故崑山縣太倉二十九保人也旣没而戶且絶其¶
<pb:KR4e0131_SBCK_033-9b>¶
族子凱一旦赴御史郭觀自首爲隆之裔匿他里葢凱固王氏¶
別籍子特利隆所遺田産爲是耳觀謂民無自誣以軍者信之¶
二里連坐如律者凢二十四人悉配蘇州衞今職方郎中陸君¶
文量時尚逰鄕校以其父某爲里正在連坐中卽狀其事求白¶
于觀觀以成案爲詞衆爭稱寃適今南亰吏部尚書致仕崔公¶
以都察院右副都御史廵撫畿内走訴之公覽狀曰是固可辯¶
檄觀辯之觀不理衆乃復訴于公公委所屬衞&KR0002;府官集二里¶
父老軰覈實而凱之兄且自外歸白其事竟坐凱以罪悉復二¶
十四人者爲農實天順四年之八月也時文量爲雪寃頌以獻¶
公其父曰公有恩德於吾人及吾子孫是未足以報乃與其弟¶
祐圖于衆欲建公生祠歳時祝之顧有禁不可旣數年衆益思¶
公文量乃具始末請記曰此吾先職方公與里人之意也幸書¶
<pb:KR4e0131_SBCK_033-10a>¶
之予因述此以復公名恭字克讓世家順德之廣宗登正綂元¶
年進士第歷仕内外四十年政尚忠厚而剛明善斷其岀廵撫¶
&KR0057;號識大體恩德被人者尚多此其一事耳在公固不足書然¶
在崑山之民不可不書也且世之徤吏爲民患也久固有與其¶
事𩔖可書以示人者聞昔宣德初所謂軍政條例始行于天下¶
御史李立往理蘇常等府立旣刻薄濟以蘇倅張徽之凶&KR0842;專¶
欲括民爲軍民有與辯者徽輒怒曰汝欲爲鬼耶抑爲軍耶一¶
時被誣與死杖下者多不可勝數蘇人恨入骨髓然畏其威莫¶
敢與抗也並時常倅則有張宗璉獨不阿御史意數被辱宗璉¶
痛民無辜竟忿鬱以死死之日民相率犇走哭奠及䘮岀白衣¶
冠送者數千人至立廟祀于江隂之君山廬陵楊文貞公實記¶
其事而徽後犯灋死刑部獄中䑕食其肉其子貧困寄食呉下¶
<pb:KR4e0131_SBCK_033-10b>¶
道路見者猶嗤罵之此善惡之報也夫觀之刻不至立與徽之¶
甚而宗璉之遺愛可彷彿於公因附記之以爲當官者之勸懲¶
云¶
　　　東湖記¶
東湖本陳湖也在長洲邑東南周可六七十里其涯多良田居¶
民資之予凢再㳺焉而再樂皆以訪陳氏故而有汝器玉汝昆¶
仲爲之主也當成化已丑歳予與玉汝同試禮部歸及秋過其¶
家午飮畢汝器亟命舟泛湖入夜始還則月色如晝水波若空¶
尊爼之間歌聲相發有杜子美渼陂之樂後十年爲戊戌之秋¶
予復過其家則玉汝初登進士第居亰師汝器見客至益喜顧¶
患末疾使僮奴舁行庭中相從以爲樂而引滿劇飮如前日歡¶
仍命舟泛湖則憊而不能從矣予由姚城過蓆墟登磧沙入瑞¶
<pb:KR4e0131_SBCK_033-11a>¶
雲觀弔古訪俗悉著于詩有蘇子瞻西湖之樂及暮還而汝器¶
笑迎干門更具酒飮客且曰吾生長于是于是而農于是而漁¶
久矣中間雖一出長鄕賦輒謝去今旣老矣有子&KR0002;孫矣世俗¶
事無預矣而吾益得與林僧野叟棹扁舟舉杯酒岀没於渚雲¶
沙月之間浩然而歌悠然而醉其樂不可以語人者吾將終身¶
焉湖在吾家之東因以東湖自號其亦可記乎予曰唯唯旣來¶
亰師數以書抵其弟促予記所謂東湖者葢予於東湖再樂特¶
再逰耳使屢逰之亦恐厭也然憶汝器疇昔之言如是必有眞¶
可樂者予獨未足以窺其趣也異時與玉汝南還汝器之疾當¶
瘳相與益窮其樂酒酣興發尚爲執筆賦之¶
　　　蘇州府重建文廟記¶
蘇有學于城南實創于魏國范文正公更五百年來所以修葺¶
<pb:KR4e0131_SBCK_033-11b>¶
而開柘者惟賢守是頼至于今日規模益壯天下之言學者莫¶
能過之故四方賢士大夫之道郡中以一㳺其地爲快然猶病¶
文廟與學之弗稱也葢其制非特視學爲陋歳久且敝爾乃成¶
化八年鄱陽丘侯霽來知府事政旣克舉境内悉安歎曰事神¶
吾職也有如文廟敝陋孰任其過然吾不敢專也乃請于廵撫¶
左副都御史洛陽畢公公從之則計財度工擇日而從事始改¶
作大成殿于舊址之北而侵于西者二丈有奇次作櫺星門南¶
與殿&KR0033;以十年三月興功功垂完而侯報政于亰遂去任矣其¶
年蠡吾劉侯瑀自監察御史超擢來代政治益善視此舉非得¶
巳而前功所當繼也未㡬殿與門竟成旣而若兩廡&KR0002;㦸門&KR0002;¶
神厨皆以次改作崇卑廣狹悉合程度言言潭潭逈異舊觀而¶
廟與學始稱矣他日知長洲縣劉君輝知呉縣文君貴曁敎授¶
<pb:KR4e0131_SBCK_033-12a>¶
林君智軰合言于寛以二侯之功不可泯者願記之以示後人¶
嗟夫孔子之道大如天地與之相參高如日月無得而踰萬世¶
之下被其膏澤者區區土木所能報其功耶而復爲此無亦盡¶
所以尊崇之者以免有司之過耳葢比歳儒臣建請有欲加以¶
𥸅豆佾舞之數者下群臣議議者亦謂此不足爲孔子重輕而¶
朝廷不然竟從其請行于天下惟所以尊崇之者無所不致其¶
極也　詔下爲十二年九月廟適以功完告明年春祭𥸅豆旣¶
陳佾舞&KR0556;列而棟宇深廣足以有容觀禮者美之雖然二侯之¶
意豈徒爲是勞費以充郡中美觀者耶禮行于斯樂奏于斯致¶
尊崇于斯固所以伸報本之私若夫瞻拜之頃廟貌尊嚴洋洋¶
乎如在其上如在其左右豈無油然興其希賢希聖之心者乎¶
易曰觀&KR0981;而不薦有孚顒&KR0002;二侯之深意安知不出於此且是¶
<pb:KR4e0131_SBCK_033-12b>¶
廟之作凢以事神也惟夫前後之相濟彼此之無嫌而一出於¶
公其功遂不至廢推此道以治民此民所以同歸於治也與寛¶
故學之諸生也於二侯無能爲役因諸君之請敢&KR0111;其淺陋而¶
書之初學門在廟街之東凢出入于學者必渉街以行丘侯以¶
神人之分當嚴也顧旁近多居民民旣喻其意皆樂徙去乃徙¶
其門于廟門之西更爲門于泮池之北以逹于廟然後廟左學¶
右截然以正後有賢守以廟學爲事者其尚修之葺之以無隳¶
其成功也哉¶
匏翁家藏集卷第三十三¶
