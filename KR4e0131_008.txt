# -*- mode: mandoku-view; -*-
#+TITLE: 匏翁家藏集
#+DATE: 2015-09-11 16:49:23.828434
#+PROPERTY: ID KR4e0131
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0168-008匏翁家藏集-卷第八.
<pb:KR4e0131_SBCK_008-1a>¶
匏翁家藏集卷第八¶
　詩四十四首¶
　　　分題武城送奚郎中歸省¶
舟行漕渠上日暮臨孤城泊舟試借問因得兹城名逶迤無百¶
雉人煙少交横蕞爾齊魯間獨感郞官情吳門至洙水豈乏三¶
十程偃也能北學學道功乃成一朝辭孔席去作邑宰行爲治¶
以禮樂用武忘甲兵宣尼昔枉駕轍蹟猶分朙壯哉孰非縣不¶
貯絃歌聲遺風&KR0013;千載易使還&KR0058;氓問俗野煙起懷賢春草生¶
因尋言游室更酹澹臺塋¶
　　　分&KR0003;字韻送起東赴江山教諭¶
門前短狐裘下馬立深雪憶君逺來初寒氣方凛冽俯仰曾幾¶
何時&KR0049;巳向&KR0044;三日春風顚黃塵没車轍城南大道傍正怪柳¶
<pb:KR4e0131_SBCK_008-1b>¶
可折悠悠二十年會合嗟乆缺旅館相過從情話始親切新檄¶
復自持向我忽言別別路何所之遥遥指東浙邑以江山名信¶
美不待&KR0003;獨言抱高才進取一何拙長鬚漸斑斑仕版仍下列¶
幸惟師道崇君子意所屑置酒臨長濠適値修禊節觴詠爭騁¶
懷我獨如哽噎挽衣不能畱越柁行且捩惟君處鄕閭早歳得¶
詩訣運思無凝滯往往筆爲舌客居屢相投佩誦總淸絕只今¶
屏障間一一懸珮玦離憂&KR0147;藉兹庻㡬自怡恱¶
　　　分服字韻送姜恒頫御史赴南京便養¶
落花芳草連平陸驄馬行行入南服豈無斗酒可畱君頭白高¶
堂懷就祿婁水雲低異太行秣陵天近如韋曲過庭莫道諫書¶
稀手中自削三千牘¶
　　　謝孫希說送蒲&KR0475;¶
<pb:KR4e0131_SBCK_008-2a>¶
新編滿葉未全乾倦坐藜牀毎弄丸罄矣相隨無長物塊然宜¶
付此閒官禪心似彼何時動病肘從今有處安聊就坡翁偷謔¶
語一詩換得兩尖&KR0475;(東坡謝送蛑蝤之句)¶
　　　爲費廷言題沈士偁畫枇杷雙鼠¶
古詩三千兼刺美孔筆不曾删相鼠齊諧志怪到張華博物應¶
疑鼠有牙虫魚註成非磊落韓子作詩譏郭&KR1156;後來埤雅亦何¶
爲中有鼠譜煩農師鼯鼬鼱鼷本同族散在人家稱小畜畫圖¶
此種栗鼠否竹䶉野處同其儔紛紛恣食高廩米畫伏穴中那¶
有體一前一郤誇委蛇李斯爲汝誤巳多暖風吹林金顆顆獨¶
在江南飽珍果永州事敗無孑遺甘與鷦鷯守一枝¶
　　　張子俊畫松(周尚文太㒒藏)¶
案頭佳楮不盈尺上有千丈之長松非關月落影如許連蜷欲¶
<pb:KR4e0131_SBCK_008-2b>¶
起&KR0031;蛟龍我方隱几當清晝彷彿徂徠見深秀空堂颯颯風聲¶
寒滿把稜稜霜骨瘦昔聞張卿人品高王芾與之稱二豪鳳池¶
揮灑岀天趣往往筆底翻波濤杜陵詩翁去我逺愧此畢弘與¶
韋偃故園舊種隂巳成獨客燕山歳華晚¶
　　　過玉汝半舫齋觀童子種植¶
豆籬瓜圃旋看成坐覺齋居意思淸待到翠隂堪覆坐老夫須¶
挈酒壷行¶
　　　歳寒三友圖¶
檜生巖壑裏凛然歲寒姿衆卉豈不好貞心少相知南望&KR0067;山¶
麓北瞻淇水湄氣味雖脗合猶恨道遠而生綃纔盈丈一旦聚¶
于斯匪籍縮地術良工親手移能事出腕指託物由心思邪人¶
多黨與蔓草難芟夷正士每特立嘉&KR0035;不附麗時或倒置之山¶
<pb:KR4e0131_SBCK_008-3a>¶
苗反離離維此一堂上霜雪同襟期&KR0147;因草木&KR0011;竊比唐虞時¶
后稷旣在位繼以契與䕫紛紛共鯀輩末路將何爲¶
　　　陸參政挽章¶
一世惓惓義舉心宦途豪俊毎披襟秋臺吏牘陽春暖炎海戈¶
船島嶼深客滿鄭莊曾置驛人如陸賈却無金錦雲溪水聲嗚¶
咽執紼何勞更記音¶
　　　端昜曰(是日夏至)¶
夏至端昜一日來人間節序倂相催飯包靑箬爲時食甕拆黃¶
泥有宿醅幸少俗塵栖陋室喜多甘雨潤枯荄此時又作家園¶
想笋籜藤花滿石臺¶
　　　&KR0009;顔澄之工部¶
京口相逢又一年別來書札頼人傳午窗睡起頻揮汗最憶金¶
<pb:KR4e0131_SBCK_008-3b>¶
山共飮泉¶
　　　郭忠恕雪霽江行圖(沈啓南藏)¶
路岀三峽風颼颼江天雪霽宜行舟水枯灧澦高突兀木葉落¶
盡俱東流艨艟相聯蔽江下半空結構如危樓兩舷之間可走¶
馬主人恐是王益州獨嫌百物具蓬底如何不設戈與矛後繫¶
一舟亦千斛什&KR0266;滿載餘瓿甌靑簾翠幙互掩映綵繩錦纜紛¶
綢繆玉爐頻爇沉香火寒氣不到珊瑚鉤篙工柁師噤無語指¶
落層冰誰爲收安得挽以百牯牛代汝㒒夫力且休人生得意¶
在富貴鄕里小兒驚宦游望中隱隱連逺洲深&KR0035;落照哀猿愁¶
日將暮矣泊何處萬里㡬轉青山陬狂僊畫筆窮㝠捜圖外意¶
思令人求陶翁願弃五斗米未肎折腰從督郵飄然輕颺孤舟¶
去惟有&KR0081;巾猶在頭高哉斯人誰與儔嗚呼高哉斯人誰與儔¶
<pb:KR4e0131_SBCK_008-4a>¶
　　　送伊德載赴南亰刑部¶
闕下爭看進士袍南行又喜入刑曹靑雲濶歩空塵土丹鳳孤¶
飛好羽毛茂苑百年門巷舊(先世/吳人)甲科兩世姓名高(族叔侃丙/辰進士)¶
不須分祿遥爲養甘㫖公餘手自操¶
　　　題畫送陳明逺赴丹稜令¶
洞庭木葉起秋思正是扁舟入蜀時十里山城知臥治卷簾淸¶
晝見峨嵋¶
　　　賦銕甕城送費廷言歸省¶
銕甕城何崔嵬孫吳昔此作亰邑萬夫築土施金椎上有千雉¶
環列下有四門洞開隱然屹立絶飛鳥獨許北固山相陪吾嘗¶
登其上縱目重徘徊西瞻秣陵&KR0035;南望姑蘇臺北瞰長江作衣¶
帶東觀巨海如酒杯城中多居民市肆浮紅埃時平目不識兵¶
<pb:KR4e0131_SBCK_008-4b>¶
革城闉積雨生靑苔萬室相掩映水曲幷山隈兹城眞畫笥收¶
拾能兼該芙蓉樓頭朝日岀鳳凰池上春風來官寮登高或乘¶
暇能賦豈乏王與枚郡人暫從天上回都門車騎聲喧豗當筵¶
何物可贈別一闋銕甕歌新裁北固有時崩銕甕無時隤詩家¶
比興義&KR0060;取堅爲君操高爲才秋江水滿君行哉¶
　　　與僚友岀城餞廷言後入月河寺¶
月河秋水㵼城隂十里沙隄馬蹟深自笑竝游如宿約祗緣淸¶
坐費新吟危亭近逼孤雲角小徑濳通萬石林不是巳公畱客¶
住晩天&KR0765;思正盈襟¶
　　　爲李瑞&KR0056;寺丞題王叔明義興山水圖¶
陽羡山深&KR0180;杖藜臥游三日路仍迷雲中望見乗舟者始識遥¶
通罨畫溪¶
<pb:KR4e0131_SBCK_008-5a>¶
　　與蔣宗誼城東觀泉因憶舊談越中五&KR0165;之勝¶
秋早俄驚急雪流夜來高㟁雨初收同行頼有三山客試問何¶
如五&KR0165;游歇馬旋成燕市飲扣舷遥想越人謳玉泉山路涼風¶
爽還約㝷源向上頭¶
　　　次韻張汝弼見&KR0009;(其詩有詩法將隨陸放翁/又立命獨嫌磨蝎宫之語)¶
盡去淫祠如狄相大興鄕學&KR0011;文翁郡中有守今難得嶺下斯¶
民乆不逢詩法雕虫成小技術家磨蝎忝同宫逺期君子來朝¶
日横浦風高起雪鴻¶
　　　任月山九馬圖¶
前元畫馬任月山九馬意態皆天閑開圖似具方臯眼不在驪¶
黃牝牡間日午歸來千里道渴者飮泉飢齕草風前汗血流未¶
乾仍見&KR0031;蹄騰櫪皁曹韓巳逺圖有無猶頼杜老詩如圖&KR0099;予¶
<pb:KR4e0131_SBCK_008-5b>¶
何以慰馬癖空對騄駬幷騊駼唐家自得王毛仲一時下乘千¶
金重此圖卷却勿浪開旅&KR0729;日日宜矇誦¶
　　　悼彭侍講先生¶
江右才名束髪知商家三俊用何遲鄕賢忠節心相契古作雄¶
深力獨追壁宿雲昬愁永夜瀟瀧石潤瑞多時澘然一掬臨風¶
淚誰說東坡只哭私¶
　　　秋夜彈琴作醉翁操¶
偶彈醉翁操載誦醉翁吟齋居當月夕風露正盈襟誰云在城¶
市而獨非山林似聞松風起吹落古澗隂澗水相和荅琅然有¶
餘音神游幽谷底歩入瑯瑘深翁貌殊秀偉幸哉見于今挂壁¶
有長圖山林氣蕭森高人多古意亦復彈吾琴紛紛流俗外誰¶
識此同心(時陳玉汝以所藏朱澤民/松溪琴士圖索題遂及之)¶
<pb:KR4e0131_SBCK_008-6a>¶
　　　與原巳過玉汝半舫齋看月時八月十四夜¶
錦袍寒重未成眠飛蓋西園又一年桂魄强論千里徑人心猶¶
待十分圓天低韋杜看逾近夜乆奎婁坐稍偏更拂冰絃彈古¶
調醉翁餘興付琅然¶
　　　重九日與蕭漢文出游城南¶
詩家長不&KR0018;淸秋疋馬城南又岀游霜落茱茰經古沜煙横首¶
蓿度高丘莫論來歲知誰徤還怪前人管蝶愁向晩悠然何所¶
見靑山依舊滿墻頭¶
　　　再游城南¶
燈高始經旬野景宛非昨園空秋葉深山凈寒雲薄淸尊喜共¶
持破帽&KR0184;重落日暮淡忘歸黃花翳&KR0012;壑¶
　　　送僧道&KR0649;游五臺¶
<pb:KR4e0131_SBCK_008-6b>¶
頭白吳中一老僧慣將&KR0031;足付崚嶒如今又向五臺去此是諸¶
山最上乗¶
　　　謝孔昭臨黃大癡畫¶
大癡道人避丗士移家舊隱虞山裏早年能畫老入神落筆虞¶
山宛相似深林依稀村塢重水口近與昆湖通高岡磈硊&KR0020;欲¶
墮此老前身黃石公百年以後誰其亞昔者吳門稱老&KR1180;案頭¶
臨畫似臨書咄咄逼人眞可詫風流前輩杳難攀謔語空傳&KR1180;¶
疊山窗中逺岫依然在天際春雲仍自還(孔昭善寫山/自稱謝疊山)¶
　　　陶靖節歸去來圖¶
摇摇輕舟曖曖故里陶翁歸來僮㒒咸喜柔㯭將停長纜斯理¶
迎&KR0049;者誰曰維五子舒宣前拜繼以阿端雍佟傍門翟氏整冠¶
家人相見孰云寡歡督郵何人縣令何官治我三徑&KR1180;彼五斗¶
<pb:KR4e0131_SBCK_008-7a>¶
束帶則難荷鉏何有力耕雖勞頼有濁酒一杯對持田父我友¶
歳荒乞食翁則不貧蓽門柴車素琴葛巾&KR0012;松可撫高柳可薪¶
佳菊可采幽蘭可紉使翁乏此中亦自樂樂夫天命而無愧怍¶
白雲遥遥懷古有作班廬旣返斯語自昨兩晉文章惟歸來篇¶
畫史運筆丹靑乃傳王室終燬相門獨全荆軻之詠又孰傳焉¶
　　　悼張亨父¶
詞林何事失斯人不見風流逈出塵昨日退朝鞭共舉他家聯¶
句&KR0472;猶新棺停舊&KR0213;魂歸逺車過長街腹痛頻無力能爲孤寡¶
計題詩&KR0147;復報關津¶
　　　詠邵文敬所藏轉刀¶
鑠金巧思出工倕獨抱機心展轉危報主乆知深自許授人難¶
辨倒相持筆端字悟藏鋒妙囊底錐嫌脫穎遲詩社埋頭羞銳¶
<pb:KR4e0131_SBCK_008-7b>¶
進吳箋一割尚差差¶
　　　詠湯嫗¶
笑汝皤然似一公竆冬相伴勝房空三緘口不思援上九轉腸¶
應爲&KR0044;中詩詠懷春同少女禮云當夕稱衰翁平生知足渾無¶
辱不恨孫弘布被&KR0041;¶
　　　次韻答賔之作書戲效拙體¶
書家新樣出眉山若擬丰姿定玉環硯沼百坡空對影管城一¶
孔但窺斑臨摸惡札勞唐楮結構奇材得魯般此意亦知&KR0147;戲¶
我試看&KR0884;奪語尤頑(來詩小序有勿怪攙/奪蘇家行市之語)¶
　　　再答¶
西臺退筆塚如山魏晉書家盡轍環長愛弱毫能瘦硬戲將濃¶
&KR0472;故斕斑物知乆假非眞有師出無成定早般(般與班同趙充/國傳般師罷兵)¶
<pb:KR4e0131_SBCK_008-8a>¶
(來詩後題曰行/且還故歩矣)嵗暮百篇期和答莫辭呵涷手偏頑¶
　　　三答¶
蘇&KR0472;穰穰滿屋山宿緣疑是手探環馬形始悟當書尾羊鞹無¶
勞强索斑屢屈漢庭陪綘灌逺輸齊粟荷姚般社中一笑同游¶
戲三絕君仍有絶頑¶
　　　四答¶
春風初起到燕山書客朝來喜賜環詩陣且敎旗正正朝衣空¶
涴&KR0472;斑斑廉頗謝罪宜先藺趙鞅行軍巳殿般只尺西臺還故¶
歩雪當獨立愧疎頑¶
　　　五答¶
都下才名李義山詩筒相送㡬循環寒蛩入戸聲初咽拙鳥成¶
巢羽獨斑&KR0147;復據鞍如馬援不因奪邑愠劖般壯年巳受書壇¶
<pb:KR4e0131_SBCK_008-8b>¶
戒幸少童心莫比頑¶
　　　次韻答謝于喬送石首魚腊二首¶
&KR0254;腹無勞重剖開依然尺素喜偕來野人頓頓宜常食甲第紛¶
紛自滿堆雪裏作&KR0325;誇道韞病中和粥慰僧嵬(佛經云比丘有/疾可以食之)¶
相逢舊是煙波客興繞江湖句易裁¶
篛籠擎送手親開片玉遥從海藏來自取刳膓膠獨餌(周禮/魚餌)&KR0002;¶
敎駢首石成堆名傳詩客如通印力盡漁工學背嵬楚俗未知¶
鮮食美莫臨陶鼎索新裁(答賔之/之戲)¶
　　　答于喬次韻謝送冬笋¶
西郭淸風棊墅開門前俗物敢持來&KR0147;供香飯抄雲子爲想長¶
鑱斸雪堆空腹冷含金&KR0200;碎壯心未怯玉崔嵬知君能畫非饞¶
守乞與鵝溪絹剪裁¶
<pb:KR4e0131_SBCK_008-9a>¶
　　　又答賔之次韻¶
吳船遥泝雪江開曾遶篔簹谷口來鹿角幾時林下解蒲芽何¶
物市中堆小盤朝送情偏雅巨室山裝&KR0020;亦嵬人&KR0003;孟宗多孝¶
感北堂供饌手親裁(時賔之母夫/人初病愈)¶
　　　謝馮佩之次韻送鹽笋¶
桃竹初疑一束開齒牙還辨越船來囊盛藤子新題帖飯煑芹¶
菹漫作堆興逐先春風味勝功收斥鹵雪花嵬任渠老硬相評¶
品未許伶倫當管裁(鹽笋老硬爲/賔之所評)¶
　　　答于喬再次韻送魚鮓¶
晴窗褁鮓帖初開碧碗紅鮮入饌來禮尚右&KR0254;空古制食宜方¶
丈向前堆舌端漸覺香膏美齒上頻驚脆玉嵬東海任公今&KR1180;¶
傅六鰲須爲一時裁¶
<pb:KR4e0131_SBCK_008-9b>¶
　　　次韻&KR1180;凌季行送新釀六尊¶
寒掩蓬門午不開東鄰新釀叩門來黃封内法何從授紅印他¶
家自滿堆飲量笑添清澮濶吟肩醉聳玉山嵬青州舊例今重¶
舉從事多能未減裁¶
　　　飮于喬家以端硯聯句畢復拾餘韻¶
披雲離北巖度嶺入中夏飲水從溪漁過都傾市賈氣陵松滋¶
侯姻締雪濤姐重藉剪楚茅方凾斵川椵津津剖馬肝濈濈摸¶
羊觟刖足恨蹣跚仰唇驚&KR1766;閜守黒面豈黥含貞口終啞靜維¶
有壽焉玷尚可磨也魯史紀獲麟晉帖題褁鮓供給到唐文護¶
持等商斚眉形空愛纎風字仍嫌哆却立敢摩肩僂行當出跨¶
載觀七八評重補六一寫取友必于兹舎渠總其亞&KR0266;隨詩銘¶
傳人當碑刻打嚴韻拾孑遺㣲才任&KR0147;且¶
<pb:KR4e0131_SBCK_008-10a>¶
¶
匏翁家藏集卷第八¶
<pb:KR4e0131_SBCK_008-10b>¶
