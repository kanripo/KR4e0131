# -*- mode: mandoku-view -*-
#+TITLE: 家藏集
#+DATE: 2015-09-23 10:28:17
#+PROPERTY: JUAN 57


雜文二十四首¶
　　　吳越弔古賦¶
嗟予生兮好游泛扁舟兮夷猶渺江湖兮萬里翛然&KR0616;
兮不可¶留繄世紛之混濁兮惟山水諧其夙心覽九州
之博大兮吳越¶僻在乎東南尋故都之遺蹟兮逝去此
<pb:KR4e0131_WYG_057-1b>
而披宿莽江山依然其¶髙深兮聊登臨以上下清暉娛
人以忘歸兮亦惟懐賢以弔古¶念姬周之俶世兮二國
始霸而圗王隣壤之不相能兮數勤兵¶以相當吳啟釁
以召禍兮不暇計夫死生與存亡謂雖雪耻於¶夫椒兮
卒致夫種之行成貪美餌而不悟兮羌自以為得計孰¶
知鷙鳥之匿形兮將以肆其撃噬後四十年之有吳兮
果符史¶墨之得嵗噫嘻直臣疏兮佞人見親自古而然
兮匪獨嚭之與<md:KR4e0131_SBCK_057-1b>¶貟國滅亡而不救兮詎全委之於天𣪞
<pb:KR4e0131_WYG_057-2a>
鑒之不逺兮何無疆之¶違其祖武見毫毛而不見睫兮
欲興師以攘取求附庸而不可¶得兮屈為楚之臣虜雖
覆亡之有先後兮亦奚異乎吳之末路¶悲夫花落兮故
宫草生兮荒臺社稷兮墟棘鷓鴣飛兮麋鹿来¶恃强力
兮為國雖蹔興兮輙衰唯有徳之不可忘兮厯千載其¶
猶赫赫揆吳越之鼻祖兮實夏禹與泰伯逃荆蠻以讓
國兮任¶洚水以為已責髙風邈其不可及兮萬世猶沐
浴其膏澤瞻清¶廟兮下車奠椒漿兮進趨適於越兮之
<pb:KR4e0131_WYG_057-2b>
句吳歸来吾鄉兮遵先¶哲之坦途¶
　　　咎鬚文(幷序/)¶
姬仲子始冠有問以年數者對之未嘗不以為詐一日
覽鏡始¶悉其狀盖其過在鬚也為文以咎之<md:KR4e0131_SBCK_057-2a>¶噫吾語汝鬚人之一身五藏是俱惟腎之餘乃為汝鬚
汝鬚之¶生種類亦殊兩頰曰髯口上曰髭(叶/)汝居口下
其垂如胡然汝¶於人出必有候不少不老不先不後而
獨何故即為我有初焉¶萋萋勃然滿口綢繆連延紛紜
<pb:KR4e0131_WYG_057-3a>
雜揉其宻如林其豐若蔀其直¶如㦸其蓬若帚既非清
眉之暎目豈若鬒髪之在首不取人恱¶徒增我醜見者
稱呼率加以叟即告以年罔不曰否既駭生客¶亦惑故
友陷我於詐舎汝安咎彼其耳目口鼻各有所司天君¶
有命奉職無虧汝鬚之生則異於斯泰然而垂百無一
為且今¶猶可逮寒暑㡬易日月載馳汝將變黑為白如
抽繭絲感光景¶之迅速適足以增老大之悲我不汝咎
咎將安施言已忽見¶有人緇衣𤣥裳頎然長身率衆而
<pb:KR4e0131_WYG_057-3b>
前自稱鬚神曰我屬躁進敢爾¶有犯適辱&KR0704;責度不可
賧脱容盡言九死何憾當夫張筵設几<md:KR4e0131_SBCK_057-2b>¶賓客交互讓汝
左席職我之故我何負於汝五達二岐步履從¶游讓汝
一武繄我之由我何負於汝宜叔而伯宜弟而兄以有¶
我在孰輕汝稱我何負於汝汝今顧以區區老少之故
咎我我¶負汝耶汝負我耶且耳聽目視鼻嗅口食雖為
汝役實為汝賊¶嗜彼臭味眩於聲色蠱惑心志曾無紀
極亦有人生不免襁褓¶得見垂白歡欣絶倒凡我有言
<pb:KR4e0131_WYG_057-4a>
豈自斧藻和藥剪我而君臣義¶篤煮粥燎我而兄弟情
真燃我於持燭之頃者可窺人之量拂¶我於會食之際
者即受人之嗔怒之輙張足以壯將帥之勇氣¶撚之而
斷足以役詩人之吟魂種以數莖而拜上相垂焉至帶¶
而位元臣染我以藥既見詠於唐士纏我以帛尤足重
於晉人¶閹寺薰腐之餘我即與之絶沙門寂滅之教我
不與之親具此¶羣行汝豈弗知况我雖㣲亦汝親枝不
敢毁傷古訓是遺我不<md:KR4e0131_SBCK_057-3a>¶汝咎反我咎為能削即削奚費
<pb:KR4e0131_WYG_057-4b>
說詞少焉隠然不見仲子驚悟¶静言思之深自悔悞掀
鬚一笑歡好如故¶
　　　湯媼傳¶
媪之先金姓少昊之苗裔也夏禹治水功成别錫之氏
世有從¶革之徳載周書洪範篇穆王時有金母實生媪
媪少遇為燧人¶氏之言者授以水火相濟之術善養氣
能吐故納新延年不死¶人異之晝竊觀其所為塊處室
中一腹枵然及暮惟飲湯數升¶而已人因扣之曰媪何
<pb:KR4e0131_WYG_057-5a>
以夀對曰汝獨不聞冬日則飲湯之說¶乎吾術止此他
無以告子者因號曰湯媪媪為人有器量能容¶物其中
無鈎距而緘黙不泄非世俗長舌婦人比性更恬淡貴¶
富家未嘗有足蹟獨喜孤寒士有召即往藜牀紙帳相
與抵足¶寢和氣藹然可掬唐有廣文先生知其名召之
媪至謙抑居下<md:KR4e0131_SBCK_057-3b>¶坐廣文揖而進媪曰足下雖冷官妾則
婦人豈可與公比肩哉¶廣文多其讓與語至夜半頽然
就睡偶以足加其腹媪亦不怒¶天明更與語傾倒殆盡
<pb:KR4e0131_WYG_057-5b>
自是廣文非媪寢不安席嘗曰和而不¶流清而不激卑
以自牧即之也温惟媪能兼之以為知言媪復¶知醫思
以濟世人謂其滿腔子皆春意也有貴介公子犯寒疾¶
獨卧别室迎致之媪初不欲往或曰此正媪行仁之秋
也何以¶拒為不得已一行視其疾已在骨髄循其經絡
起足厥隂曰是¶非鐵石可加法宜用湯液從其言體温
温自下起若飲薑桂附¶子然及視其劑則其平日所飲
者也公子竒其效欲留侍終身¶諸姬患之相與䜛於公
<pb:KR4e0131_WYG_057-6a>
子曰媪雖知醫然晝伏夜見蹤蹟叵測¶其殆鬼物邪公
子尚慎之媪聞而慍見曰吾平生號能容物至¶是不覺
使人熱中卒罵曰家世非寒族幸自温飽無求於世若<md:KR4e0131_SBCK_057-4a>¶輩粉白黛緑専以色媚人鬼物真自謂吾見若輩之殺
公子也¶竟去及接他人終不失和氣公子亦遂疏之諸
姬更進御未㡬¶疾復作竟死如媪言媪同時有夫人竹
氏與媪毎春秋時輙為¶人棄置相會嘿然無怨言歎曰
人生出處各有時耳媪自周歴¶漢唐至宋已二千餘嵗
<pb:KR4e0131_WYG_057-6b>
人謂其猶處子也閱人雖多無可以當¶意者聞涑水司
馬公有清徳欲依之公得媪恨晚家有侍妾不¶一顧其
夫人亦賢乃盛飾之以進卒揮去既而公拜相夜則思¶
天下事往往達旦不寢媪進曰公幸不棄處我布衾之
下愧無¶以報徳惟公盡瘁事國貌日加瘠幸為天下自
愛公驚曰吾久¶不聞媪言媪言甚愛我願卒聞媪之所
以處世者媪曰昔在周¶末猶及見老子教予曰汝惟知
足知足不辱予謹受教以至今¶日公悟曰媪殆謂我也
<pb:KR4e0131_WYG_057-7a>
即謝事退居於洛後薨朝廷因有温國<md:KR4e0131_SBCK_057-4b>¶之封媪後夀益
髙雖云得異術要其先世從革之徳所致不可¶誣也¶
　　　端友傳¶
端友蓋春秋時衛人端木叔之裔端木叔好游莊周稱
其維山¶川險阻無所不之者也嘗南游過五嶺至端州
曰此吾姓也止¶之遂去木稱端端州即今肇慶是也嵗
乆子孫分三族而巖居¶者差盛其人縁溪而漁多津而
黑又其目或紺碧識者輙能辨¶之曰此端氏之良也嵗
<pb:KR4e0131_WYG_057-7b>
時有司常選其族人貢獻上方其遺才¶自負甚重往往
老死溪山間頃有人携其昆仲四輩北游都下¶句吳有
成皿君者好古之士也方宦隠南宫一見契合延之上¶
坐以為吾取友天下未見其比遂定為文字交他日東
阜曰木¶生遇之曰是固端氏之良也吾識其資性已乆
特不知所以裁<md:KR4e0131_SBCK_057-5a>¶之耳因與之處加琢磨之功未㡬皆有
用北方知名士如燕碩¶者未能或之先也生笑曰此所
謂成皿者其為人外若峭厲而¶中實温潤且不磷不緇
<pb:KR4e0131_WYG_057-8a>
有堅白之徳君愛之與手足等曰吾之¶有是四端也猶
其有是四體也昔尹公之他端人也取友必端¶吾志於
尹者願終身結交因呼之曰端友而不名特作漆室貯¶
之居閒無事數相與語其昆仲皆善臆對覺主人意倦
輒更端¶焉一日主人將有文事召致之俄避席曰此非
僕所獨能僕嘗¶識絳人陳𤣥因𤣥識中山毛頴㑹稽楮
先生三人皆才士請與¶之俱其無所忌克如此主人好
為此君傳神或時率三人供事¶左右無不如意有以韈
<pb:KR4e0131_WYG_057-8b>
材進者楮輒引退獨端友舉止自如𤣥¶穎皆倚重焉初
三人善𢎞農陶泓及見端友始知泓之麤疎也¶遂棄之
後三人相繼衰謝而逝端友巋然獨存盖其平日静厚<md:KR4e0131_SBCK_057-5b>¶有容而穎性鋭楮質薄故夀不及𤣥雖知守黒之説顧
好面攻¶人過竟亦短折幸端友能念舊故每求三人者之
後而提挈之¶以故其功著於儒林不絶素患渴疾醫有
井華者治之輙愈盖¶知主人故鄉恵山有名泉嘗念曰
吾安能徃飲以觧吾渇耶井¶華疑其侍人金注間之曰
<pb:KR4e0131_WYG_057-9a>
古謂以金注者㱪願公勿行浸潤之¶譛可也乃用其治
法如故其量固有容能含垢納汚然日必浴¶而去之有
言其不及婁師徳者曰吾既使其自乾矣不去人不¶謂
我為貪墨乎其亷潔又如此論者謂韓昌黎為穎立傳
如泓¶何人得牽聫書乃獨遺端友何耶或曰昌黎時端
氏尚未顯故¶不知或曰端氏所居去潮陽甚邇昌黎嘗
謫其地無不知之理¶或曰知之盖端氏非其人不交交
則文雅士彼胥史駔儈之流¶何敢望其面如韓云官府
<pb:KR4e0131_WYG_057-9b>
簿書市井錢貨必不屑記注此其遺<md:KR4e0131_SBCK_057-6a>¶而不錄歟其族人
既有才具多出用於世莫知其名今寓於成¶皿君曰鐘
曰鼎曰黼曰黻匏翁曰歐陽子序端氏譜於端氏若¶有
所不足而獨誇深溪歙氏為尤良夫韓歐為古今文章
大家¶與端氏交最乆猶不相知它尚何望哉惟眉山蘇
長公以端氏¶出而歙之名文者始廢不用其人品髙下
至是若定雖然吾恐¶起韓歐之争端也故嘗竊評之曰
端氏比徳於玉有君子之道¶上也語曰硜硜然小人哉
<pb:KR4e0131_WYG_057-10a>
抑亦可以為次矣其歙氏之謂乎¶
　　　鶴臞觧¶
人與鳥皆物也然人貴而鳥賤今人以鳥名人人必咈
然而怒¶者惡其以賤加貴也司馬徽謂龎士元曰鳳靈
鳥也士元有隐¶徳差可儗之而非餘人之所可及則人
豈皆貴而鳥豈皆賤也¶哉為鳳之匹者鶴而已易以載
詩以詠春秋左氏以録其匹鳳<md:KR4e0131_SBCK_057-6b>¶也固然而浮丘伯相之
有曰聖人在位則與鳳皇翔於甸其匹¶鳳也益然矣故
<pb:KR4e0131_WYG_057-10b>
世亦有以鶴儗人者若晉人謂嵇紹如獨鶴之¶在雞羣
當紹時賤名檢而狭節信君子小人無以别白於世宜¶
其有雞鶴之説也今吾師陳先生何乃亦以鶴臞自號
耶盖先¶生生今之世可謂聖人在上矣官于京師可謂翔
於甸矣¶而復有取於鶴者豈真以鶴之形類我之臞耶
夫飢則臞飽則¶腴凡有血氣者莫不皆然先生居翰林
有年矣俸有太倉之粟¶食有大官之膳何自而不飽則
亦何自而不腴哉其必有説也¶盖事茍有樂於心則啜
<pb:KR4e0131_WYG_057-11a>
菽可以飽否則雖八珍雜陳於前將不¶下咽矣是故先
生之臞寛能言之朝廷清明百揆時叙先生¶一樂也不
然不樂也學者皆賢斯文有托先生一樂也不然不¶樂
也不樂則不飽不飽則不腴此鶴臞所以自號也歟若
夫肉<md:KR4e0131_SBCK_057-7a>¶食而無墨素飡而伴食其狀魁梧其腹瓠壷猶自
嚶嚶若鶯泛¶泛若鳬附人若鞲上鷹攫食若道傍烏豈
先生所謂鶴臞也哉¶己丑閏月十七日¶
　　　己亥上京録
<pb:KR4e0131_WYG_057-11b>
成化十五年己亥三月十日丙寅予服闋上京諸親友
送至無¶錫者是夜宿錫山驛河下丁卯與李應禎夏徳
乾訪陳考功朝¶用盛布政時望秦太守廷韶暨李舜明
施以清諸君午飲時望¶宅遂同游恵山朝用置酒漪瀾
堂飲已廷韶復邀過聼松菴觀¶竹茶爐爐有瓦杓亦舊
物也予出新茶使主僧煮之火始然而¶湯已沸又爐内
圬土甚薄而外不燥可異予有詩是日熱如五¶月戊辰
至常州時應禎别往宜興矣以風逆復来㑹同徳乾訪
<pb:KR4e0131_WYG_057-12a>
陸諭徳亷伯飲其家己巳應禎往宜興徳乾别於犇牛
庚午至<md:KR4e0131_SBCK_057-7b>¶鎮江時行李舟自白塔河出約至𤓰州俟於江
口辛未雨癸酉¶與儒士唐惟敬將游金山適顔澄之主
事自北来遂同往游子¶約表弟&KR1343;姪侍行入山主僧導
飲第二泉歸坐其堂堂直長山¶僧請堂名因以翠几名
之予與澄之皆有詩甲戌渡江寓𤓰州¶曹氏乙亥雨丁
丑至揚州晚飲沈時暘參議舟中己卯宿灣頭¶白塔舟
始至夜至髙郵暴風阻舟庚申㑹李僉都綱於盂城驛
<pb:KR4e0131_WYG_057-12b>
辛巳過寳應壬午至淮安㑹平江伯陳鋭干都參將勝
私第午¶後二公具酒送至移風牐晚至清江浦邵文敬
貟外呉文盛主¶事来訪晩過文敬公署登寄寄亭止宿
西軒是夜大風雨文敬¶有詩予次韵荅之癸未留軒中
題髙彦敬山水巻巻長丈許竒¶蹟也夜始返舟乙酉渡
淮宿崔鎮丙戌宿宿遷四月朔丁亥宿¶沙方淺戊子宿
乾溝己丑過吕梁洪有詩庚寅至徐州辛卯大<md:KR4e0131_SBCK_057-8a>¶風晩始
過洪有詩壬辰宿黄家牐癸巳宿下沽頭甲午宿上沽
<pb:KR4e0131_WYG_057-13a>
頭乙未宿沛縣丙申雨大風宿沙河丁酉宿谷亭戊戌
宿師家¶荘己亥至濟寧徐仲山方治泉山東出候於公
館庚子飯洪天¶章主事畢與仲山同行謁闕里午憇昌
平驛道中有望嶧山觀¶泗河二詩昏至曲阜宿辛丑入
孔林祇拜先聖墓次泗水侯墓¶次沂國公墓退息於駐
蹕亭題名壁間而出南行經顔廟入謁¶已始至闕里謁
先聖廟殿為金章宗建禮畢衍聖公孔𢎞㤗導¶觀先聖
手植檜云檜嘗被焚此其蘖爾大可三四圍旋文如繩
<pb:KR4e0131_WYG_057-13b>
廟中石刻自漢魏而下多不可徧讀乃升延賔堂見三
氏學諸¶生衍聖公邀飲其府自孔林至此予與仲山皆
有詩晩抵寧陽¶宿仲山分司壬寅經汶上宿東平癸卯
至安山時舟已行至此¶遂登舟仲山復送至上七級牐
甲辰與仲山别宿魏家灣乙巳<md:KR4e0131_SBCK_057-8b>¶宿臨清丙午經甲馬營
林朝信御史以廵河至㑹於舟中宿鄭¶家口丁未宿徳
州戊申宿連窩己酉宿興濟庚戌宿沙河辛亥¶宿直沽
壬子宿蔡村癸丑宿葉村店甲寅乙卯大風黄沙蔽天
<pb:KR4e0131_WYG_057-14a>
泊和合驛河下五月朔丙辰至張家灣戊午入京城¶
　　　為孟浩啟殯歛金疏¶
長洲孟浩宗逺出自名家遷居敝里嵗在戊戌季夏二
十日不¶意以一疾而卒家貧無子雖殯歛之費亦假貸
於人兹欲舉𦵏¶先壠而妻女纍然計無所出維昔宗逺
數造髙門輙䝉厚恵使¶仁心無間於存沒見義事能全
其始終幸哉槨周於棺必也金¶重於羽聊持短疏兼致
訃音賢人君子當有不俟予言而慨然¶者矣
<pb:KR4e0131_WYG_057-14b>
　　　為何令歛金疏<md:KR4e0131_SBCK_057-9a>¶盖聞惻隐之心發於入井之孺子感激之事見於結草
之老人¶豈因要譽而引手以援惟其報徳而捐軀以亢
斯言信矣於傳¶有之前樂㑹令何耕希尹乆淹璧水年
五十而得官再渉鯨波¶歴萬里而赴任三年守俸一旦
除名衆方惜其無辜身尚罹乎¶餘禍在縲絏而非罪事
類冶長有兄弟而若無憂如司馬弱僕¶叩圜扉而飲食
或絶貧妻寄南海而音書不通既乏緹縈孰為¶赴訴其
<pb:KR4e0131_WYG_057-15a>
事適同令伯兼無强近之親使無囬生之仁人徒有瘐¶
死之惡日爰求實恵聊假空言枉尺而直尋宜若可為
也辭十¶而受萬是為欲富乎謹疏¶
　　　張氏建樓上梁文¶
伏以叔孫必葺去舍如始至之時公子茍完居室無盡
美之意¶逮數間之不足而重屋之肇興工省價亷或伐
千竿之竹窮奢<md:KR4e0131_SBCK_057-9b>¶極侈可建五丈之旗風雨無憂星辰可
摘惟勾呉故郡有張氏¶名家蓄詩書以教後昆藝黍稷
<pb:KR4e0131_WYG_057-15b>
以給公上隐惟求志居必擇鄰¶胥口當門慨呉相伍貟
於百世角頭接壤懐漢家四皓之一人¶猶嫌為陸地行
僊直欲作風塵表物厥既得卜方鳩僝功木既¶無脛而
梓人得魯公輸瓦豈有足而圬者為王承福度量於崇¶
卑之際斟酌乎奢儉之間非方寸之木可髙翼然百尺
與萬間¶之厦絶異聊爾三楹燕雀髙飛雲山不礙升天
擬夫子之猶可¶及近市陋小人之得所求爰上虹梁輙
陳藻句
<pb:KR4e0131_WYG_057-16a>
抛梁東碧瓦鱗鱗旭日紅千載呉王歌舞地休將髙閣
詫涵空¶抛梁西人倚危闌望欲迷湖水一杯春更緑眼
前惟覺洞庭低¶抛梁南忩户薫風細細含隔水分明開
畫障髙峰山色染晴嵐¶抛梁北萬里君門瞻上國杜陵
野老句偏工雲近蓬萊常五<md:KR4e0131_SBCK_057-10a>¶色¶抛梁上舉首浮雲真可
抗始知韋杜詠長安去天尺五言非妄¶抛梁下使者臨
門空勸駕下方塵土怕沾衣不是山人索髙價¶
伏願上梁之後脱蹟凡近㳺心髙明蟬蜕汚濁之中鳯
<pb:KR4e0131_WYG_057-16b>
覽徳輝¶而下登髙作賦幸仲宣之少留懐古題詩服崔
顥之寡和賞心¶樂事游目騁懐¶
　　　哀流民辭(并序/)¶
成化十六年九月不雨至於今年五月北方髙亢旱乾
尤甚野¶無麥苗赤地亘数千里流民就食者相枕藉死
道上聞之可哀¶乃作哀流民辭其辭曰¶
嗟爾流民何去其土而不顧也莫不有室家亦莫不有
墳墓也¶民曰有之豈不知居此而安兮適彼而無所附
<pb:KR4e0131_WYG_057-17a>
奈遭嵗之不易<md:KR4e0131_SBCK_057-10b>¶兮廹死期於旦暮幸呉楚之小康兮將
呿口而待哺聊假息於¶涸轍兮冀升水之活鮒慨千百
以為群兮相携持而南下朝攬¶采乎鳬茨兮夕竄伏乎
宿莽彷徨於河濟之壖兮又乏舟楫之¶可渡對洪波而
長號兮殆餓死而交仆嗟爾流民兮一至此哉¶爾其何
辜兮遘此天災納之溝中兮孰手而推召此旱暵兮其¶
有自来將征歛之無藝兮奪私家之蓄積將貢獻之爭
尚兮擬¶正供而誅責豈騋牝之蓄飬兮為軍興之未息
<pb:KR4e0131_WYG_057-17b>
抑瓴甋之摶埴¶兮縁土功而重役維有司之奔走兮曽
赤子之不皇恤肆箠楚¶之强虣兮兼敗官而貪墨有一
於此兮災實召之嗟爾流民兮¶愚尚有知明聖如天兮
居髙聴卑舉弊事而悉改兮行慎¶擇乎有司闢言路而
無塞兮来鰥寡之有辭今且蠲租兮已責¶勸分兮賑飢
寧汲黯之矯制兮遣富弼而拯危爾尚少須臾死<md:KR4e0131_SBCK_057-11a>¶兮被
漢詔之恩私¶
　　　擬漢髙帝求賢詔
<pb:KR4e0131_WYG_057-18a>
詔曰賢人國之利器舍之非所以為國也盛世君臣遺
後事上¶率用此道若敷求哲人旁招俊乂是已屬者海
内禍亂朕率豪¶傑平之藉天之靈卒成厥功然天下平
之武勇非得賢者安利¶之奚由傳之無窮朕早夜思得
其人而士大夫懲艾秦暴莫肯¶效用不我求之彼亦安
肯即我耶其令郡國博訪草野茍有其¶人禮遣上道以
稱朕惓惓之意¶
　　　擬宋仁宗令天下州縣建學詔
<pb:KR4e0131_WYG_057-18b>
朕惟古者政事修而治化隆人材用而風俗美所以致
此者豈¶徒然哉粤稽庠序學校之制建於虞夏商周之
日盖欲聚學者¶誦詩書習禮樂養其徳性明於倫理業
成而用世道係之朕寤<md:KR4e0131_SBCK_057-11b>¶寐先王思繼厥羙而志勤道逺
有年於兹乃者開天章閣召執¶政大臣給以筆札俾條
陳當世急務可施行者僉以建學育才¶為言朕嘉納之
夫百工居肆以成其事士不於學校養之則雖¶有純明
朴茂之資學何由成然養得其地而教之非其人教之
<pb:KR4e0131_WYG_057-19a>
得其人而取之非其法亦有司者之過也其令天下州
縣故無¶學者皆建學務舉通經有道之士以教授之至
於試士勿拘聲¶病以為進退使學者得以騁其説焉夫
建學立師以飬人才於¶用之之先更制革弊以求人才
於用之之際朕待學者之道亦¶至矣子大夫其何以副
之布告天下明知朕意¶
　　　丁未嵗作同年㑹請帖¶
兹擇正月二十日作同年㑹者佳節再臨畢官假於中
<pb:KR4e0131_WYG_057-19b>
旬之末¶清朝共立罄私情於一日之間僉謂故事之當
修維其時矣强<md:KR4e0131_SBCK_057-12a>¶以薄勞而是效非曰能之掃門已自乎
前朝燃燭尚宜乎此夜¶坐以叙齒而定固無所爭飲必盡
量而休更須相勸詩歌既醉¶喜賔主之不分盟在乆要
期子孫之亦講敢云可坐而致尚冀¶不速而来聊代口
陳餘期面教¶
　　　記常熟曽氏¶
常熟曾汝翼自南雍来就教職作詩投予求見詩序有
<pb:KR4e0131_WYG_057-20a>
定靖後¶裔之語詢之盖出宋公亮之後南渡後公亮四
世孫懐事孝宗¶為丞相賜地常熟子孫因家焉汝翼云
公亮告身雖缺猶在呉¶思菴有䟦語甚詳懐無一字存
者家譜為族人藏甕中埋於地¶乆而發之上毁爛矣公
亮與韓魏公同在政府其名已著懐位¶至丞相通鑑續
編屢書之而宋史無傳不知何説也汝翼之父¶嘗任知
縣家貧甚而汝翼且老今得桐廬訓導六月二日<md:KR4e0131_SBCK_057-12b>¶　　　記夢
<pb:KR4e0131_WYG_057-20b>
癸亥嵗以㑹典進呈將有恩命二月二十夜夢一人並
立堂¶上一内臣從堂後出與揖若懐一帖子云查例何
必多只一條¶足矣言畢即入時王濟之對立云已定乙
丑日矣遂覺起視厯¶頭乙丑為二十八日大吉頗異之
二十二日濟之邀飲為談其¶事至期早朝畢果召吏部
部與手敕行寛有禮部尚書之¶命始知凡事前定非人
所能為也¶
　　　先世事畧
<pb:KR4e0131_WYG_057-21a>
先祖諱某生元末性醇謹謙厚口未嘗出惡言里中稱為
善士¶平生畏法不入府縣門每戒家人閉門勿預外事
故歴洪武之¶世鄉人多被謫徙或死於刑隣里殆空獨
能保全無事至永樂¶間無疾而卒年六十有四<md:KR4e0131_SBCK_057-13a>¶先祖母韓氏出宋蘄王世忠之後王所居在蘇城南號
韓家巷¶先祖母少時猶自故居出嫁性慈順當先祖沒
時年已五十餘¶既除䘮猶痛哭不已两目遂盲撫教先
父及鞠飬長孫皆至成¶立
<pb:KR4e0131_WYG_057-21b>
先父少孤且鮮兄弟遭家衰謝能自卓立以故居荒落
稍徙而¶西遂拓其家以大凡親戚舊有恩及他貧寠者
率購屋俾居其¶旁更給以衣食其嘗被侵虐者亦以徳
報之不計盖平生惟務¶損己尤不能作偽故吳儒杜東
原先生嘗作文贈之直書曰贈¶有徳之士吴某序尤稱好
禮如立祠堂置祭器必依古制及開¶家塾收書籍以教
子姓等事里人視以為法而尊敬之者無間¶年七十七
以寛忝甲科入翰林受封甫及二月不幸下世
<pb:KR4e0131_WYG_057-22a>
先母張氏少歸先父以姑目盲奉事益謹撫前室之子
尤有恩<md:KR4e0131_SBCK_057-13b>¶意勤勞内助開拓産業傭奴千指衣食必均且
贊成異事甚多¶親鄰頼之人稱女丈夫不幸早世凡受恩
之家哭之如失慈母¶其賢行至今人能道之¶
先繼母王氏静嘿安重内事悉倚諸婦怡然終日而已
歸先父¶時父母既沒而家且在百里外歴四十年未嘗
一歸年七十四¶而終以寛受封及以恩例䝉葬祭之典
人以為賢徳之報¶也
<pb:KR4e0131_WYG_057-22b>
亡妻陳氏為呉中大家女家在閶門西號馬鋪陳氏少
則端重¶諸姊妹不敢狎侮及歸寛和順明恵益守内則
以生子屢失特¶為置妾竟得二子而撫愛如已出至待
其母尤厚嘗勸寛仕宦¶宜知止足至今憶其言而愧之¶
　　　與潘典籍時用簡<md:KR4e0131_SBCK_057-14a>¶昨奉雅意畧述先徳非敢望采入制詞但仗褒美以光
泉壤¶庻㡬不失之誣耳亡妻事畧敢亦附上盖大賢如
考亭朱子與¶陳君舉書且復及此不訝幸甚李謝二先
<pb:KR4e0131_WYG_057-23a>
生處不再塵凟乞知¶之草率不恭惟察不具¶
　　　與謝祭酒鳴治簡¶
寛年既壯始獲登仕歴職三年以先人年髙即乞歸省
中道聞¶訃痛恨不勝惟先人以孤童自樹立純心厚徳
為鄉閭所信服¶者無間當治葬時欲求名筆以發揚幽潛
自念孤露餘生設若¶進秩恩典尚有可冀乃敢忍死畧
述數語納之壙中去嵗忝¶以吏部秩滿遂䝉推及平生
志願至是始遂今日益衰疲分當¶引去更無他圖惟南
<pb:KR4e0131_WYG_057-23b>
望先塋碑石未樹此心惻然倘一旦溘先¶朝露則先人
之心之徳無以垂示後人不孝之罪大矣伏惟執<md:KR4e0131_SBCK_057-14b>¶事抱
道退閒言出足以傳信而寛乆辱知愛幸不斥絶如獲
矜¶察慨然允賜豈惟揚先人之美亦可以釋寛之罪也
徃嵗王存¶敬太守將以此託正以有待之故不果兹黄
文選便敢終仰凟¶情事廹忉不暇他叙所有先人行録
具在别楮惟是率易負譴¶莫逃忉望覽擇下慰私懇不宣¶
　<md:KR4e0131_SBCK_057-20a>¶家藏集巻五十七<md:KR4e0131_SBCK_057-20b>¶<md:KR4e0131_SBCK_058-1a>¶
<pb:KR4e0131_WYG_058-1a>
欽定四庫全書
　家藏集巻五十八¶
　　　　　　　　　　　　　明　呉寛　撰
　　行状
