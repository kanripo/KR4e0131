# -*- mode: mandoku-view -*-
#+TITLE: 家藏集
#+DATE: 2015-09-23 10:28:16
#+PROPERTY: JUAN 54


趙魏公臨智永真草千文¶
古今人書千文甚多如趙魏公此巻尤秀潤可貴者按
方正學¶跋語宋舍人仲珩嘗評此以為公中年得意書
仲珩為國初¶書家第一手其言如此豈待他人言哉此
<pb:KR4e0131_WYG_054-1b>
巻初為臨海葉夷仲¶惠仲之物今文太㒒宗儒得之太
㒒之子璧好文而能書必¶有以識其妙矣¶
　　　跋楊眉菴春懐八詠¶
予過西山道經王氏主人叔儀出楊眉菴春懐八詠示
客盖眉¶菴與叔儀之先世曰允原在國初同官并州書
以遺之者也¶其詳見郡人馮之嚴序文於是歎允原之
後有人雖區區故物<md:KR4e0131_SBCK_054-1b>¶猶保守不墜而先世因以考見于
斯則此紙有益於王氏且多¶豈可以吟弄風月之蹟少
<pb:KR4e0131_WYG_054-2a>
哉¶
　　　題鍾繇真蹟¶
史載鍾太傅事魏殊有偉績此薦焦季直表又見其為
國不蔽¶賢之美其書平生所見特石刻耳若真蹟之存
於世者僅此啓¶南所藏法書甚多吾固知其不能出此
上也¶
　　　跋大石聮句後¶
予與故李少卿諸公夜宿西山雲泉菴為大石聮句偶
<pb:KR4e0131_WYG_054-2b>
寄一時¶之興耳二十年来不意和者之多如此主僧智
韜持以来見為¶之愧歎韜云自公留題後菴名盛傳于
時而游者不絶雖韜亦¶為士大夫所禮噫韜言過矣大
石吴中竒物也安能終晦使米¶南宮在且將束帶拜之
若之見禮於人乃石之所波及也予安<md:KR4e0131_SBCK_054-2a>¶能為若輕重哉
韜請書其語於後遂書之¶
　　　跋滕用衡貞符頌¶
惟太宗文皇帝入繼大統之初一新鴻業文物煥然四
<pb:KR4e0131_WYG_054-3a>
方¶以祥瑞来奏者不絶一時臣工頌聲交作所以述朝
廷之盛¶以傳播天下而聳動之也此則翰林待詔吴人
滕用衡所獻貞¶符之詩三篇首騶虞次神龜次河清每
篇八章章四句乃其手¶寫副本而正書篆𨽻皆具盖用
衡以能書薦起篆𨽻尤其所長¶時未授職故欲以此自
見也然吴中人特知其能書而已向非¶此巻其多藝之
美幾没之矣予友文太㒒宗儒藏此使其子璧¶持以相
示昔漢武之世招延天下文學之士如司馬相如枚臯
<pb:KR4e0131_WYG_054-3b>
之徒勃然而起於是麟馬寳鼎芝草之類渢渢乎形於
歌詠千¶載之下乃復見於皇朝嗚呼其盛矣哉<md:KR4e0131_SBCK_054-2b>¶　　　跋鄭氏所藏文移¶
元政既非羣雄角逐我太祖髙皇帝起而削平羣雄以
寧¶禍亂若浙東數郡先入版圗於是李曹公以王室懿
親尚冒¶國姓特授同僉樞宻院分守其地當是時兵戈
擾攘日惟攻伐¶之不暇而詔書下播即以表揚孝義為
先務盖與武王式閭¶封墓之事同也此二紙為浦江義
<pb:KR4e0131_WYG_054-4a>
門鄭氏蠲免徭役文移下之¶郡縣者其族長允敬藏之
甚謹使其諸孫鍃奉以見示夫蠲免¶之典所以旌異鄭
氏自宋元已然文移盖嘗及之然天下多事¶廢政已多
於此獨能舉而行之又與武王政由舊之事同也百¶三
十年来有司遵奉朝廷之美意所以待乎鄭氏者愈久
不¶替使其族人得於承平之世粒食安居以享先世義
聚之利可¶不知所感激乎茍知之其亦益務為義以圗
報于下而已矣敬<md:KR4e0131_SBCK_054-3a>¶觀之餘為書其後
<pb:KR4e0131_WYG_054-4b>
　　　跋司馬氏家藏宋誥¶
宋刑部侍郎司馬公伋出温國文正公後此其遇郊祀
恩獲贈¶其父禎誥也其裔孫福建副使垔保藏不失使
其子公&KR3502;持以¶示寛寛聞宋之南遷公實從行越之有
司馬氏自公始盖四百¶年于此而此誥與其子孫並存
固温國之徳厚亦公有以保其¶族而延其嗣也歟¶
　　　跋陸翁所藏石田畫後¶
人言石田翁好異聞有欲得其圗畫者輒談鬼怪之事
<pb:KR4e0131_WYG_054-5a>
以動之¶事窮或湊合而成故失之誣者頗多閶門陸汝
器以所得圗畫¶示予不啻百十幅凡山水草木禽獸果
蓏蔬菜無所不備然汝¶器淳實人也於鬼怪事非惟不
能談亦不欲談而得畫之多如<md:KR4e0131_SBCK_054-3b>¶此則人言其可盡信也
哉¶
　　　跋陳憲副所藏文移¶
天順八年有詔天下凡致仕官㢘貧不能自存者有司
每嵗¶給米五石以資養贍盖曠世之恩典也今貴州按
<pb:KR4e0131_WYG_054-5b>
察副使陳君¶粹之自𢎞治初即退居于蘇太守史侯以
君為人適與詔㫖¶合特上其事于廵按御史吴君報使
舉行此其當時文移於是¶朝廷之厚恩有司之美意具
於尺紙之間其事甚盛傳之陳氏¶子孫則前人之清節
雖百世之逺因以見之然予竊有感歎者¶盖君初自臬
司歸考其年法不應致仕夫不使之食禄于官顧¶使之
給米于家將必有任其咎者矣¶
　　　跋華栖碧手帖
<pb:KR4e0131_WYG_054-6a>
此無錫華栖碧先生與吾鄉陳叔方先生手帖也叔方
名植號<md:KR4e0131_SBCK_054-4a>¶慎獨在元季與栖碧俱以隠節文藝相契合故
叙其過從之情¶然其意特在旌表事盖栖碧有母陳氏
守節欲援例舉行耳此¶帖百餘年流落人家其七世孫
蒙購得之故家文獻此又其足¶徵者乎¶
　　　跋尤牧菴遺墨¶
右尤牧菴先生雜詩文并簡札共一冊先生生元末仕
于¶國初為湖廣布政司經歴少則師事陳敬初内史妙
<pb:KR4e0131_WYG_054-6b>
於詞翰而¶文名在吴中尚晦非其子孫之賢保護此冊
傳之至今安能使¶人知其名哉先生之曾孫曰公厚以
鉛山知縣致仕家居使其¶子樾持此相示歎吴中前輩
文學如先生者亦幾失之則無遺¶蹟可考者失之多矣
此又可見鄉邦文士之盛也¶
　　　跋楊文貞公與尤參議詩札<md:KR4e0131_SBCK_054-4b>¶故江西參議尤公從其父牧菴先生宦游武昌時適廬
陵楊文¶貞公流寓其地相好甚厚也及文貞既貴而尤
<pb:KR4e0131_WYG_054-7a>
公亦從鄉校起¶為部官至佐藩省所得文貞手墨最多
其存者僅止此耳夫二¶公以貧賤之交相輔以道義相
資以文學自少壯至於白首交¶好不改視今世反覆小
人何如哉展觀之餘為之敬歎¶
　　　跋宋人哀徐徽言詩後¶
當宋被金人之廹士大夫多死於難者此則龍游徐徽
言之死¶而人哀之之詩也其後又有吴正傳先生跋語
益可寳重徽言¶在南渡後賜諡忠壯其死事載宋史忠
<pb:KR4e0131_WYG_054-7b>
義傳未暇考也¶
　　　跋倪雲林詩¶
雲林徵君以雅潔為人所慕片紙流落亦多藏弆况與
其人之¶先世者乎此中秋夜一詩及厠䑕古體皆寫遺
其鄉鄒惟髙者<md:KR4e0131_SBCK_054-5a>¶其裔孫元饒以其家故物保之尤謹予
嘗愛雲林詩能脫去元¶人穠麗之氣而得乎陶柳之法
然世之知之者尚少特以其隠¶處山林之下耳¶
　　　跋溧陽史氏家藏公劄
<pb:KR4e0131_WYG_054-8a>
右溧陽史氏家藏公劄八紙其一曰修者宋建炎初轉
保義郎¶所給其七曰仁遂文徳仁夀元至元間充安撫
司提領及權縣¶尹與随軍議事所給也史之先當漢世
祖中興有曰崇者佐命¶有功封于溧陽既卒廟食其地
至今千五百年子孫散居邑中¶不可勝數其出而仕者
既皆見于譜牒此特近代公劄之僅存¶者及入國朝益
以科第發身予所知者户部主事學進士後¶二人後觀
政户部以公事過吴中持此八紙見示竊歎漢之功¶臣
<pb:KR4e0131_WYG_054-8b>
如鄧禹之不妄殺子孫雖顯于當時然今亦無聞焉崇
之功<md:KR4e0131_SBCK_054-5b>¶固不若禹之盛必其有徳於人者不淺不然何其
嗣續之繁仕¶宦之多至於久而不絶哉故因題此以推
本其先世俾史氏子¶孫無忘其祖徳而益紹之云¶
　　　題陳僖敏公印像¶
故少保僖敏陳公在正統景泰間以都憲巡撫陜西惠
政甚著¶西人感之稱為黑鬍爺爺至刻印其像家事之
飲食必祝盖予¶少聞其事如此有傳其像至吴中者公
<pb:KR4e0131_WYG_054-9a>
之姪孫貢士汴得之以¶示予始信其然感歎不已為題
其下以識¶
　　　跋趙集賢書鄒將仕墓誌銘¶
元故將仕鄒公墓誌銘實趙集賢子昻撰又其親書于
石者也¶聞之此石嘗沉于水後始出之復樹于墓固將
仕之潛徳當顯¶亦集賢之書不可泯没耳將仕裔孫永
章重其家故物以搨本<md:KR4e0131_SBCK_054-6a>¶見示盖鄒氏文獻有足徵者其
在於此集賢平日石刻甚多然¶為人書碑碣亦少非將
<pb:KR4e0131_WYG_054-9b>
仕為人之賢何以得之¶
　　　跋錢氏所藏群公手簡¶
錢氏以小兒醫稱于吴中久矣往時伯常先生被召入
太醫院¶典御藥其術既數有驗遂授御醫進院判當其
退自内直士大¶夫迎治嬰孺疾者户外㒒馬不絶先生
不問逺近皆赴往往入¶夜始歸此巻皆當時所與手帖
也自劉文安公而下凡數十紙¶大率言醫事者此可以
觀錢氏之醫也於是先生下世幾二十¶年其子汝礪親
<pb:KR4e0131_WYG_054-10a>
傳術業益妙保守此巻不敢失墜他日踵門見¶示為書
其後以識¶
　　　跋范文正公道服贊¶
右范文正公為同年許書記作道服贊真蹟道服之制
不可考<md:KR4e0131_SBCK_054-6b>¶許公為此其意蕭然物外非不臧之服也不然
文正公豈率易¶為人下筆者哉此巻今藏范氏義莊贊
後又有文與可諸賢跋¶語亦不可得者也¶
　　　跋范文正公與尹師魯手帖
<pb:KR4e0131_WYG_054-10b>
宋盛時有西夏之擾范公與尹師魯合謀戮力以抗之
相得甚¶深盖以道義事功為友者也此二帖公與師魯
者其一已刻于¶文正尺牘中寛嘗閲之何幸今日復獲
見此真蹟哉然二帖不¶藏于尹氏復歸于文正子孫則
其後世之盛衰亦可知矣¶
　　　跋范忠宣公誥¶
在宋父子顯于朝者稱韓呂二家然豈若范氏之盛哉
此誥乃¶忠宣公拜㒒射時所受其詞又出蘇次公足以
<pb:KR4e0131_WYG_054-11a>
逹爰立之意圓¶吉主奉出示敬書其後<md:KR4e0131_SBCK_054-7a>¶　　　跋范氏所藏唐誥¶
文正公云祖宗積徳百餘年始發於吾今觀柱國隋此
誥在唐¶咸通二年所受至文正公時盖二百年矣其本
原深厚如此後¶復四百六十餘年而此誥藏于范氏無
恙文獻足徵豈特有國¶者為然哉¶
　　　書俞烈婦事¶
吴學生顧春以好學成疾疾亟與其父惟寅决别其妻
<pb:KR4e0131_WYG_054-11b>
俞氏悲¶痛誓不二志及春未死以指抉其目睛不得脱
則引刀刺之其¶姑適見之急奪其刀而一目已傷無所
見也春既死縣令鄺君¶聞而嘉之遣人遺之布粟以慰
之文宗儒太㒒俞之舅氏也悲¶春早世賦詩哀之因以
著俞氏之節俞氏之父濟伯和之士林¶爭和之盖人心
之不能自已者也今之制婦人前三十嵗守節<md:KR4e0131_SBCK_054-7b>¶至後五
十始獲旌表以其志久而不渝其節乃堅故也如俞氏¶
之節以死自誓顧未可死耳當其勇决於頃刻之時已
<pb:KR4e0131_WYG_054-12a>
有百年¶之志彼渝與堅豈足為俞氏論哉俞氏有二男
女纔數嵗遺腹¶一男亦數月矣因覽是巻為書此于首
人心之不能自已予獨¶不然乎¶
　　　題雪洲巻後¶
江隂夏叔度先生自號雪洲隠居田里行義好文所與
交皆一¶時名士予所知者若倪雲林王光菴輩是也其
生當國初用¶重典之日雲林光菴皆為自全之計而雪
洲處之自若亦以夀¶終今其子孫益久而盛江南人所
<pb:KR4e0131_WYG_054-12b>
稱習禮夏氏也予方北上其¶𤣥孫從夀以都水主事分
司徐州持雪洲巻求題巻中有說有¶詩有賦而篆其首
者為翰林待詔滕用衡圗之者為中書舍人<md:KR4e0131_SBCK_054-8a>¶王孟端也
二公亦所謂一時名士而與雪洲交者也都水以先¶世
遺墨甚多後悉散失以所藏僅此為恨然後人能繼儒
業且¶登甲科官郎署有光于先世已多豈以遺墨為哉
顧其孝思惓¶惓在此其亦益訪求之予何時得盡覽之
耶
<pb:KR4e0131_WYG_054-13a>
　　　跋甲秀堂帖¶
此甲秀堂帖也舊刻于廬山陳氏内有周石皷文譜秦
泰山詔¶譜并權銘量銘漢鄧隲討羌竹簡隋煬帝序曹
子建帖晉王右¶軍荀侯帖唐歐陽率更顔魯公倣右軍
帖魯公祭稿懐素帖李¶太白醉稿白文公詩宋司馬文
正公銘蘇東坡手簡黄山谷詩¶諸刻予少時藏此一日
劉廷美僉憲過予家見之借去後劉公¶没從其家索之
不可得盖其三子異居裂而分之矣𢎞治丙辰¶予居家
<pb:KR4e0131_WYG_054-13b>
三子始各持還仍合于一其刻舊亦不完而石亡且久<md:KR4e0131_SBCK_054-8b>¶予故尤惜之耳¶
　　　跋張朱二先生手帖¶
右張南軒朱晦菴二先生手帖南軒所與盖曽裘父而
晦菴所¶稱曽君恐亦裘父耳二先生生同時學同道其
筆翰在天下後¶世人皆重之亦以類相從也固宜義烏
王氏藏此已久亡友允¶逹舊嘗示予今傳其子俯俯尚
謹藏之哉
<pb:KR4e0131_WYG_054-14a>
　　　跋水東日記抄本後¶
右水東日記三十八巻故吏部侍郎葉文莊公所著也
議者以¶其間頗有臧否之論其子孫固在不當傳出於
是公之子始祕¶之則已為湖廣刻木而都下家有之矣
顧其本模寫無法堤行¶過多讀者厭之近世紀載家幾
絶幸文莊為此足以考見時事¶因録本稍便觀覽不忍
棄去惟多譌字雖加校正不能免耳<md:KR4e0131_SBCK_054-9a>¶　　　跋李氏宋敕
<pb:KR4e0131_WYG_054-14b>
右宋吏部侍郎李公琳為左朝請郎大夫台州崇道觀
時轉於¶朝奉大夫敕一道盖以年勞受也又敕一道則
公自左中大夫¶充敷文閣待制以病謝事特授左中大
夫令致仕而去者噫宋¶之待士於是為至矣公既没孫
柯復以遺表恩澤授官其告身¶具在有足徵者公之十
一世孫庶字舜明業儒不仕為無錫士¶林之望保藏故
物嵗久益謹盖四百餘年而書種不斷可謂難¶得者也¶
　　　題奐兒所藏王守溪詩墨後
<pb:KR4e0131_WYG_054-15a>
陶淵明責子詩曰雖有五男兒總不好紙筆黄山谷謂
陶氏諸¶子豈真不好紙筆者淵明特戲言耳奐兒得王
守溪學士詩墨¶飾為巻藏之惟謹噫奐兒豈真好紙筆
者耶戊午季冬二十一<md:KR4e0131_SBCK_054-9b>¶日承天門聽恩詔還喜而識之¶
　　　書重刻寳光寺碑後¶
漢鬱林太守吴郡陸公績故居在郡城婁門内即今寳
光寺是¶也寺興廢不可考國朝永樂間重建學士廬陵
曽公從住特¶大馨之請為紀其事碑既刻而燬往嵗予
<pb:KR4e0131_WYG_054-15b>
家居今住持文奎檢¶箧中得真蹟見示則出程中書南
雲𨽻書固無恙也予以陸公¶清節既可崇重而其文其
書亦不可冺没者奎公欣然買石遂¶復刻之乃以書来
仍請書其故于後夫吴之佛寺無慮數百區¶往往富貴
之人求福田利益捨宅為之未有出於前賢故居如¶寳
光者如記中謂陸公亦有捨宅之説豈公没後子孫為
之耶¶否則吴人慕其徳相與尸而祝之于此以成之耶
奎公以謹慤¶為衆推主兹寺方務修葺豈惟闡佛之教
<pb:KR4e0131_WYG_054-16a>
亦惟慕公之徳而為<md:KR4e0131_SBCK_054-10a>¶此舉其為人亦可嘉矣初公自海外
歸以巨石壓舟後寺稍徙¶而西石委棄民家殆百餘年
今移置城中察院之側名之曰㢘¶石因併書于此使後
人有所考云𢎞治十二年七月四日¶
　　　跋葉文莊公手簡¶
故浙江參政崑山陸君文量端雅好學尤善吏事最為
葉文莊¶公知愛非特鄉里之故而已右手簡十紙乃公
平日遺文量者¶其子伸藏之甚謹頃来試禮部畢奉以
<pb:KR4e0131_WYG_054-16b>
示予噫今仕宦之孫於¶先世遺墨委棄塵埃中往往用
以裹物拭案略不知惜予所見¶者亦多觀于此其為人
之賢否何如耶四月五日¶
　　　恭題院使王玉被賜藥方後¶
欽惟皇上當聖政之暇游心文藝嘗徧閲聖祖¶太宗文
皇命儒臣所修永樂大典擇醫方之良者以太醫院使<md:KR4e0131_SBCK_054-10b>¶臣王玉精於其術親御翰墨特俾左右持賜之玉既拜
受¶不勝榮幸裝潢成冊將傳之子孫永為家寳以臣寛
<pb:KR4e0131_WYG_054-17a>
在侍從之¶列謹奉以示期以蕪詞表揚寵遇之萬一寛
仰而歎曰仁哉¶聖心乃天地生物之心也易曰天地之
大徳曰生聖人之大寳¶曰位何以守位曰仁盖仁之為
道愛人而已矣愛人者視天下¶之人癢疴疾痛皆切於
身惟欲去其所苦以並生於世焉耳故¶世之為術者亦
多惟醫稱為仁術其良方載之大典實多顧大¶典為書
巻帙浩繁藏之中秘天下人既不得而見其分門别類¶
包羅古今無所不備皇上不以他所載者書而獨書乎
<pb:KR4e0131_WYG_054-17b>
此¶以為醫家之賜豈非欲廣仁術于天下而欲人皆躋
於夀域¶以並生於世也歟臣寛愚昧寡學竊窺聖心之
所在謹識¶于後豈特表揚玉之寵遇而已若夫宸翰珠
圓玉潔動合規<md:KR4e0131_SBCK_054-11a>¶矩深得天縱之妙此又不暇贊述者玉
被賜在𢎞治丁巳八¶月後二年己未六月十二日通議
大夫吏部左侍郎吴寛拜¶手稽首謹識¶
　　　恭題醫士陳寵被賜藥方後¶
太醫院之設其下有醫士常數百人而得入御藥房供
<pb:KR4e0131_WYG_054-18a>
事者¶纔數人而已盖居禁中典御藥必其人藝術精良
性行醇¶謹者始預冠帶醫士臣陳寵既在選中乃𢎞治
已未五月¶皇上出用藥二竒方識以御寳而賜之此又
數人者之所少¶有而寵之所獨得者也寵感激無已飾
為巨巻奉以見示惟寵¶之先專門小兒醫擅名吴中者
累世矣至其父公賢始獲召用¶于朝後任御醫秩滿懇
以老疾請蒙擢院判致仕還家寵早¶承醫業深得其妙
旦暮出入小心恭謹皇上念其勤勞録<md:KR4e0131_SBCK_054-11b>¶其功績又重其
<pb:KR4e0131_WYG_054-18b>
世醫之子乃有此賜是雖出於特恩而非¶有所私於寵
也寵於二方既珍藏之以圗報榮遇之不偶其亦¶廣傳
之以推播恩澤於無窮云¶
　　　恭題尚書屠公被賜朝覲官勅文後¶
𢎞治十二年天下藩臬及郡縣長吏下至裔夷胥史例
朝于¶京師乃正月朔旦天子御奉天殿受朝畢明日諸
司咸¶集吏部太子太傅臣滽侍郎臣寛臣民恱偕都察
院大臣公行¶考察而黜其不職者什一二皆所以遵奉
<pb:KR4e0131_WYG_054-19a>
舊章也已而其人得¶不黜者刑官若臺諫復露章劾奏
天子以既去其太甚悉¶宥使圗後効比其還任仍賜之
敕以戒諭之其人既皆拜受而¶臣滽等三人人亦被賜一
通焉盖凡敕詞所以為戒諭者¶諄切簡要其人遵行即
良違即否居銓曹者他日特執此明試<md:KR4e0131_SBCK_054-12a>¶而省成耳大哉
王言治道攸繫如臣至愚亦知所以從事矣於¶是臣滽
以璽書當謹藏綴以素楮俾識其由臣寛幸從銓曹¶後
獲躬逢其盛顧所被賜者亦爛然在室時出而拜觀之
<pb:KR4e0131_WYG_054-19b>
尚¶相與欽承于下以無忘天子惓惓進賢圗治之意云
是嵗¶二月十八日通議大夫吏部左侍郎臣寛拜手稽
首敬書<md:KR4e0131_SBCK_054-12b>¶　
　
　
　
　家藏集巻五十四¶
<md:KR4e0131_SBCK_055-1a>¶
<pb:KR4e0131_WYG_055-1a>
欽定四庫全書
　家蔵集巻五十五¶
　　　　　　　　　　　　明　呉寛　撰
　　
