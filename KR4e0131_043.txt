# -*- mode: mandoku-view; -*-
#+TITLE: 匏翁家藏集
#+DATE: 2015-09-11 16:49:25.362294
#+PROPERTY: ID KR4e0131
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 43
#+PROPERTY: FILE SB04n0168-043匏翁家藏集-卷第四十三.
<pb:KR4e0131_SBCK_043-1a>¶
匏翁家藏集卷第四十三¶
　序一十二首¶
　　　送少師徐公致仕還鄕序¶
少師兼太子太師吏部尚書　華葢殿大學士宜興徐公今歲¶
以老疾上休致之請　天子難其去諭畱者再其後請益懇¶
始允之仍　賜之敕以序公之賢而　君臣之義於是爲盡噫¶
公之去可謂榮矣近世大臣之去有如公之去者乎當公得¶
㫖之日公&KR0056;大夫相與追論公之平生咨嗟之聲相聞而不絶¶
雖閭巷小民亦然葢爲天下惜而非爲乎私也旣不能畱則自¶
館閣臺省與夫門生鄕里爭走文章鉅公家求言贈公以張其¶
事至於郎署庻官則爲歌詩所以稱頌乎公者連卷累冊至數¶
十篇噫公之去可謂榮矣近世大臣之去有如公之去者乎豈¶
<pb:KR4e0131_SBCK_043-1b>¶
惟近世爲然古亦有如公之去者乎葢嘗觀于昌&KR0058;韓子送楊¶
少尹序以漢二疏年老辭位去供張祖道都門外送者車數百¶
兩道㫄觀者歎息其賢班史旣載其事後世復圖其蹟以楊侯¶
之去丞相愛惜白以爲郡小尹不絕其祿又爲歌詩以勸之長¶
於詩者亦屬而和之謂二疏未必有是事葢所以誇楊侯之盛¶
也噫使昌&KR0058;生於今日見公之事又當作何語耶且楊侯爲少¶
尹特不絕其祿耳今　天子念公旣　詔馳驛以行而俾官¶
屬護送之且令有司厚給月&KR0338;而歲有&KR0032;人以供役焉¶
聖眷未巳又官其一子俾世其祿焉然猶未巳復遣中官持白¶
金寳鏹與夫襲衣往賜于其第葢其盛如此古亦有如公之¶
去者乎於是諸勲戚&KR0002;太師兼太子太師英國張公而下以與¶
公同　朝乆享公之德亦皆惜公去而不能畱者具圖與詩以¶
<pb:KR4e0131_SBCK_043-2a>¶
贈則又兼疏楊之事而有之顧來請予一言予言何足爲公重¶
哉聊序公所以盛者而歸之¶
　　　盛氏重修族譜序¶
惟盛氏在吳中爲大族子孫散居郡邑多以醫爲業當¶
皇明永樂間見用於　朝&KR0002;太醫院御醫啓東叔大二先生尤¶
著者其次亦多爲郡邑醫官至於業儒而出往往爲名進士仕¶
于内外者不絕故人指爲衣冠家予少則交其族人&KR0023;聞其家¶
世之略以爲出宋參知政事文肅公度文肅顯于當時功業在¶
史傳世稱名臣豈所謂本深而末茂者歟盛氏之彦曰用陽嘗¶
以手修族譜請序於予而自序其家世以示則益得其詳焉葢¶
其先唐末有諱璫者初居虞城後仕吳越爲餘杭令始家干浙¶
歷四世曰京登宋眞宗朝進士官至工部侍郎文肅公則其從¶
<pb:KR4e0131_SBCK_043-2b>¶
弟也文肅生集賢校理中甫中甫生知宿州仲南仲南卒葬于¶
汴子孫又家焉仲南生中和中和生瑄再世爲司諫瑄生岫授¶
宣義郎當靖康之難與其父扈蹕南渡通判平江府退居吳江¶
儒林里而盛氏始爲吳人後四世曰益乃遷居郡中益生忠元¶
爲江浙醫學提舉司提領五世而絕季子宗仁生寓翁而醫復¶
傳寓翁生景華在國初就賢良辟&KR0023;參大議不仕而歸啓東¶
則其長子也其家世之可考者葢如此夫人莫不有所出而知¶
其所出者則少固其子孫漸微無所於考亦其人不爲之考故¶
耳夫不爲之考則其所出不過得於傳聞傳聞之言止於三五¶
世可也能至於數世皆能歷歷道其名字乎況能道其事行者¶
乎此譜之所當作不可緩者用陽爲此懼而矻矻乎&KR0111;其紀載¶
之勞自本而支衍而別之如序昭穆於宗廟之間秩然不亂其¶
<pb:KR4e0131_SBCK_043-3a>¶
盛氏之良史哉葢其譜初修干其先曰錢塘縣尉存誠其先君¶
子汝德繼修之旣四十年而族人益繁用陽於此焉置之豈惟¶
使後人莫考其先而已將使家乘斷缺而繼志之道衰矣然則¶
用陽其盛氏之賢子孫哉用陽業儒而精於醫居市中而隱德¶
甚著其名暄號師省於餘杭府君爲十九世云¶
　　容菴集序¶
鄕校間士人以舉子業爲事或爲古文詞衆輙非笑之曰是妨¶
其業矣噫彼葢不知其資於塲屋者多也故爲古文詞而不治¶
經學於理也必閡爲舉子業而不習古作於文也不揚二者適¶
相爲用者也鄕貢進士謝君少游郡學卽好古文詞旣取鄕貢¶
不幸未仕而卒幸其子昞及其二孫雍睦能承其家嘗痛其父¶
祖早世而無所傳搜篋中得遺文數篇將&KR0531;之以自&KR0506;葢君沒¶
<pb:KR4e0131_SBCK_043-3b>¶
於景泰初至今巳五十年吳中舉子何啻數百人其間登高科¶
躋貴仕以功名顯者固有之餘子皆寂然無聞而謝君爲當時¶
所不好者獨傳於人不知君者讀之猶知有其人而&KR0002;不死者¶
則古文詞之爲用豈特資於塲屋而巳睦方爲邑學弟子介其¶
友陳維祐持君遺文來請一言予不及識君&KR0060;歎君所傳者止¶
此使更活數十年其成就當如何哉聊書以還之君諱會字惟¶
貞吾長洲人以號容菴故名其集云¶
　　　經筵侍班倡和詩序¶
國朝經筵之設實自　英宗皇帝之初其制以儒臣二人進¶
講必以給事中監察御史各二人侍班　今天子之八年爲¶
弘治乙卯又三年戊午吾鄕朱憲副天昭實以御史嘗預其事¶
天昭以其先曾大父三畏公在洪武中事　高皇帝給事戸¶
<pb:KR4e0131_SBCK_043-4a>¶
科侍奉天門說書有詩乃以舊韻追次二首以紀其榮士林¶
傳和成什渢渢乎其盛也惟朱氏出自睢陽自宋歷元累世業¶
儒而仕入　國朝得三畏公三傳爲天昭竝以文行列于侍從¶
&KR0023;觀　聖學於視朝之餘信可謂榮矣是宜詠歌相續而傳¶
和之盛也天講學之事在臺諫得預爲榮&KR0002;在翰林特常事耳¶
今天昭之子希周弱冠登高科遂入翰林執經講學在¶
上左右有不必紀其事者夫惟以常事不紀吾見朱氏之榮所¶
以爲不可及也歟予不及識三長公而與天昭父子厚善喜朱¶
氏三世之有人也敬羡而書之¶
　　　越溪盧氏族譜序¶
族譜之當作固也&KR0002;世次之逺審而可信族人之蕃混而或遺¶
必作之使近且少焉雖士大夫不以爲意葢以爲其族易知不¶
<pb:KR4e0131_SBCK_043-4b>¶
必作爾孰知數世之後近者逺少者蕃後人欲作之則已無及¶
矣此君子之所深慮而必惓惓于斯者吾郡有盧氏世居越來¶
溪之上有諱士誠者欲作族譜未果而卒其子綱居鄕業醫恐¶
墜先志竟成之顧其譜自其身泝而上之特五世曰靑州通判¶
吉始自靑州而上有爲臨安令者雖見於家乘以其父早孤不¶
知世次遂不敢載其愼重如此可謂不失之誣矣綱有子曰雍¶
修謹好學往年予家居持所業來見巳嘉之及是具書以其父¶
所修族譜請題其首由今日觀之盧氏世次之近族人之少此¶
譜不作可也由雍以後子孫日蕃支分&KR0128;別欲考而知此譜非¶
其權輿歟盧氏在唐爲望族名位有極顯者使他人必祖之而¶
伯常於近世不可考尚闕而不書況逺者乎所謂其事核者豈¶
特作史也哉吾是以題之弘治巳未八月望日¶
<pb:KR4e0131_SBCK_043-5a>¶
　　送南京吏部尚書秦公詩序¶
自昔有國者多僃兩京之制然非鑾輿所在特設畱守而巳未¶
有如當代之盛者葢自永樂間&KR0166;遷于兹諸署在南京者視¶
國初竝設如故至官有多寡則繫於事之繁簡非以南北之分¶
有所輕重之也彼安於　除命與乞便其私者固多其人或自¶
以爲輕重者其中往往不懌&KR0002;置之外郡然豈以違逺　闕庭¶
不得近　天子之光耶或以遷擢不同爲言&KR0060;恐知其人之¶
淺而賢者固不如是也葢仕而能盡吾職展吾才雖四裔之逺¶
莫非可居之鄕況周之豐鎬漢之灞滻地美物衆如古所稱佳¶
麗地者乎不然豈&KR0002;汲長孺之薄淮陽乎則今之南京又非淮¶
陽一郡可比人豈當薄哉或曰蕭望之亦名臣也俾守外郡則¶
不願人亦效望之耳夫望之不願守郡以欲立朝居諫諍之職¶
<pb:KR4e0131_SBCK_043-5b>¶
也今南京諫諍之職固在且當不諱之　朝言路大闢凡食祿¶
者皆得以建白而不拘於有言責者乎&KR0060;恐知其人之淺而賢¶
者固不如是也吏部右侍郎秦公出舒城故族以天順丁丑登¶
甲科至今四十餘年渉歷中外政績茂著而淸恪恭謹有前輩¶
風今歲南京吏部尚書倪公奉　㫖遷兵部有參&KR1036;機務之&KR0009;¶
大臣合詞舉公擬代　天子知公賢可當斯任卽可其秦公¶
感激擇日以行寮長宮&KR0019;屠公重其去賦詩贈之諸公皆和之¶
屠公謂寛當有序夫南京　高皇帝建國之地也吏部尚書¶
高皇帝建官之制也　誥詞其在昭如日星惟欲鑒別人才公¶
於推舉以充任用耳葢視其事之繁簡而序其官秩者今日銓¶
曹之常例也因其人之賢能而無拘於資格者又今日　詔㫖¶
之殊恩也有&KR0002;人焉凡爲官長者皆得以奏薦其屬況掌銓曹¶
<pb:KR4e0131_SBCK_043-6a>¶
之事者乎南京去此雖三千里而逺一疏疾馳越旬可至¶
天子方側席以待屠公得如　詔㫖斟酌舉用公可不畱意乎¶
寛幸承乏忝佐其事於公之行也以事無大於此者故一言之¶
　　啓事餘情序¶
吏部所掌不一而以銓選爲重其制見於　高皇帝所定軄¶
掌傳之累朝遵行不廢然選有急選有常選急選多止數十¶
人不過具疏奏請而巳常選率二月一舉行則至數百人其儀¶
天子視朝畢退就便坐尚書偕左右侍郞及吏科都給事中升¶
階進奏奏巳　天子特命光祿供酒饌仍命中貴一人視疏¶
所具疏入尚書以下及文選官屬岀次闕左㫄&KR0213;候得㫖乃¶
啓疏塡㮄掲示于衆其大略如此其事可謂重矣顧此數百人¶
者雖出於先時之所論定然品秩司署繁冗紛雜而欲取具於¶
<pb:KR4e0131_SBCK_043-6b>¶
半日之間或稽校稍不審未有不舛譌者今四明屠公以都察¶
院左都御史進拜尚書自弘治丙辰二月掌選臨事優&KR0073;事無¶
弗治且以餘力毎選檢韻書次第拈三字爲韻賦絕句一首與¶
同事者更倡迭和積成巨卷取&KR0051;山公語題曰啓事餘情間俾¶
予序予從公後兄二歲餘見公才長而思敏精力尤過人怱遽¶
中往往得句如常時自媿疲努遲鈍章多不成&KR0060;嘗歎服不巳¶
而又何序之有比予&KR0041;恩再入翰林公務淸簡念公之意不¶
可乆違也乃卒序之昔在春秋之世列&KR0056;宴㑹必命賦詩以觀¶
志君子卽其所向而斷其所就無少爽者況銓選固所謂重事¶
乎　聖主側席有招倈之心群士彈冠有登庸之望使無一¶
語以寫之得不爲趙文韓宣子輩之所譏乎閱是卷者母曰寂¶
寥乎短章不足以僃詠歌之數卽其言察其志將必有所得者¶
<pb:KR4e0131_SBCK_043-7a>¶
詩凡&KR0002;干首自丙辰訖巳未之作皆在後有所得當別爲卷藏¶
之公名滽字朝宗以尚書加太子太傅曰鍾爲佀公大&KR0266;曰民¶
恱爲秦公崇化曰瀚爲林公亨大皆侍郎佀公今擢右都御史¶
秦公南京吏部尚書曰源爲季君本淸曰矼爲魏君秉德皆都¶
給事中本淸終太常寺少&KR0056;予爲吳寛原博以侍郎今兼翰林¶
院學士云弘治十二年冬十二月上日序¶
　　　石田藁序¶
詩以窮而工歐陽子之言世以爲至矣予則以爲窮者其身阨¶
必其言悲則所謂工者特工於悲耳故嘗&KR0060;以爲窮而工者不¶
&KR0002;隱而工者之爲工也葢隱者&KR0111;情於朝市之上甘心於山林¶
之下日以耕釣爲生琴書爲務陶然以醉翛然以游不知冠冕¶
爲何制鍾&KR0166;爲何物且有浮雲富貴之意又何窮云是以發于¶
<pb:KR4e0131_SBCK_043-7b>¶
吟詠不淸婉而和平則高亢而超絕求之唐人&KR0002;陸魯望是巳¶
今其詩具在予嘗讀而愛之魯望吳人也吳之詩自魯望首倡¶
盛于宋尤莫盛於元然其人多生干季世身雖隱其時則窮則¶
其詩亦悲而巳予嘗讀而傷之入　皇朝來偃兵息民天下向¶
治及承平日乆人情熈熈士之求仕者爭治經義取科第而出¶
&KR0002;相城有沈氏顧獨好隱葢自絸菴徴士巳有詩名于江南二¶
子貞吉恒吉繼之至吾友啓南資更秀頴雖得于父祖之教自¶
能接乎宋元之泒以上遡乎魯望且其宅居江湖間不減甫里¶
之勝賔客滿坐尊爼常設談&KR0015;之際落筆成篇隨物賦形緣情¶
叙事古今諸體各臻其妙溪風渚月谷靄岫雲形蹟&KR0002;空姿態¶
倐變玩之而愈佳攬之而無盡所謂清婉和平高亢超絶者兼¶
有之故其名大播不特江南而巳予少居鄕亦喜爲詩辱相倡¶
<pb:KR4e0131_SBCK_043-8a>¶
和方自愧于松陵之襲美而其子雲鴻乃欲得予序其石田藁¶
者予何以爲序也噫聖俞旣仕而得乎竆名啓南不出而全平¶
隱節其詩之工一也而悲樂則殊覽者當自得之啓南詩餘發¶
爲圖繪妙逼古人或謂掩其詩名而卒不能掩也今年七十餘¶
詩思益發數日輙成什予雖不能窺其際又安得而盡讀之耶¶
　　　使東贈別詩序¶
弘治十二年七月闕里災守臣遣人馳奏　天子惻然思所¶
以慰安先師孔子者内出祝詞擇儒臣往祭而太常寺少&KR0056;兼¶
翰林院侍讀學士海虞李公世賢實承命以行士大夫爭賦¶
詩送之而鄕人之仕于　朝者則自成什於是太常馬公宗勉¶
委予序其首予讀其詩所以致疑於天人之際者深矣惟昔孔¶
子過宋令弟子習禮於大樹之下桓魋惡而伐之孔子曰天生¶
<pb:KR4e0131_SBCK_043-8b>¶
德於予桓魋其如予何葢天之厚於聖人如此及漢魯共王欲¶
壞孔子宅以爲宮室上堂聞金石絲竹之音乃止人之尊乎聖¶
人又如此然則今者召災之故天耶人耶吾何從而致詰耶公¶
博學多識眀乎劉向之說獨不能識此耶雖然是不必致疑亦¶
不必致詰　天子追崇正道宸&KR0168;靡寍公惟將使指修祀事¶
以逹　九重之誠而巳惡庸知其他¶
　　　尚書嚴公流芳錄序¶
漢承秦後高帝與民約法三章旣除其苛政及所用人皆重厚¶
長者以革其澆風葢天下不能戸曉惟示以意向則人自化之¶
考之當時如周勃曹參張相如數輩及其後石慶父子皆在顯¶
位而嗇夫喋喋利口者竟不得用漢之所以治安者非更化用¶
人之力乎自漢以後興者必乗極敝之後尚論其治質而近古¶
<pb:KR4e0131_SBCK_043-9a>¶
皆莫漢&KR0002;葢歷二千年而　皇明興則元政之苛雖不及秦至¶
于&KR0212;倫攸斁所謂夷狄有君特明于此及其季世強臣䟦扈弑¶
逆禍作亦亾之甚矣我　太祖受天明命肇修人紀思有以¶
變汚俗一時列于庻位者其間智巧而喜事者初或見容旋復¶
斥去其憸倿奸頑之徒必殄絕之不使妨吾政令故一時信任¶
莫非所謂重厚長者往往㧞於田野之間置之廟堂之上尊寵¶
峻擢不論資序其人設有過誤又必委曲保全而下及其家人¶
皆知　上意而翁然改行淳風旣囘而天下大治矣求其人¶
&KR0002;兵部尚書唐公鐸國子祭酒宋公訥春坊庻子鄭公濟光祿¶
&KR0056;徐公興祖可數者目後則又&KR0002;工部尚書嚴公震&KR0033;尤所信¶
任特被　恩眷者也公湖之烏程人世力田爲舊族洪武初設¶
糧長郡縣推擇得公毎歲率先輸糧鄕民素感公德恐後期累¶
<pb:KR4e0131_SBCK_043-9b>¶
公無逋&KR0018;者時方徵富民出仕號稅戸人材　上察公檏&KR0033;¶
勤事召至授布政司參議而畱治通政司事累遷工部尚書俄¶
以公過降監察御史欲歷試以練其才逺使者再事皆稱¶
㫖及所建白皆見施行遂擢都察院右都御史其屬復犯公過¶
引以自責復降御史未㡬仍拜工部尚書凡公貶秩則恩眷¶
愈重而公奉職益謹卒能全其身完其家蕃其子孫以至于今¶
葢歷百餘年鄕里稱仕官家必以嚴氏爲冠公之平生大畧載¶
于　國史郡志其詳見于鄭庻子王敎授所爲記可考至是公¶
之曾孫思南府推官績慮公事行湮晦奉家錄二帙入京謀于¶
今太子太保刑部尚書閔公將刻木以傳葢太保公嚴氏外孫¶
也爲編次爲六卷名流芳錄乃率之來請序寛生與公鄰郡幼¶
則聞郷人多談公事至稱其家必曰嚴府葢重之也顧惟後生¶
<pb:KR4e0131_SBCK_043-10a>¶
寡學恐爲公辱而何以爲言哉是編凡公居官屢&KR0041;恩㫖&KR0033;¶
述于前不敢潤色恐失實也次則公象贊及記序碑銘等文而¶
以南游集終焉集則錄公奉使安南時　敕㫖幷與其國往復¶
書于前而紀行詩則使廣西者俱在公喜爲詩稿多不存存者¶
特此又以見公有德有文而漢吏亦有所不及云¶
　　　壬戌會試錄序¶
自　國初來見於着令三歲一行必于歲首者曰朝覲曰科舉¶
而巳朝覲即古所謂述職當其時天下有司咸集于京師察其¶
政績而黜陟之爲吏部事科舉今所謂㑹試當其時天下士子¶
咸集于京師考其文詞而取舎之爲禮部事　皇上御天下¶
之十五年爲弘治壬戌之春朝覲事畢次及科舉禮部尚書臣¶
傅瀚等上疏言故事㑹試當用知貢舉官臣瀚與左侍郎臣張¶
<pb:KR4e0131_SBCK_043-10b>¶
昇右侍郎臣焦芳各以事不預請簡其人以充於是吏部右侍¶
郎臣王鏊特奉命攝其事臣寛適承乏翰林則　命偕侍讀¶
學士臣劉機充考試官其同考試官爲侍讀臣白&KR0207;修撰臣朱¶
希周臣倫文叙編修臣羅欽順臣陳瀾臣葉德臣豐熈臣劉龍¶
檢討臣劉瑞都給事中臣屈伸給事中臣徐忱貟外郎臣張天¶
爵主事臣楊子&KR0266;臣冒鸞監試爲御史臣張綸臣余本實餘自¶
提調以下各執其事於是士自舉于鄕合累科來試者及先是¶
從乙㮄分教于外限年許復試者總三千七百餘人論經量地¶
取之必均然亦未敢專也則具數奏請　聖裁巳定始按卷¶
啓封列其名氏而㮄示之又擇程文刻之臣寛謹序其事葢臣¶
觀于今日士至數千可謂多矣及所取士止於三百其數不及¶
什一亦可謂精矣精則皆其人而無不得者春秋葵丘之會四¶
<pb:KR4e0131_SBCK_043-11a>¶
命曰取士必得彼所謂得特伯者之佐耳卓然　天朝稽古¶
建官惟賢惟能始克任用其盛與三代竝稱何五伯功利之徒¶
之足云耶然自古之賔興法廢舎德與行惟于藝而考之文詞¶
亦藝也出於心思而著爲手蹟猶夫言也惟于言而取乃可疑¶
焉葢昔孔子嘗使門人言志矣他日則曰始吾於人也&KR0234;其言¶
而信其行今吾於人也&KR0234;其言而觀其行及觀其行矣又曰察¶
其所安以孔子之聖其於人也旣&KR0234;其言必觀其行旣觀其行¶
又必察其所安乃巳今之取士徒據&KR0083;上數千言能合乎理通¶
乎政務而文采可誦以爲能盡其人可乎仰惟　皇祖立法¶
萬世常行而於科舉一事悉罷前代詩賦諸科必以明經爲本¶
端其習尚巳爲近古至　廷試復　賜之䇿問以觀其志旣第¶
其人則授以官授以官則試以事試以事則考其績其在外服¶
<pb:KR4e0131_SBCK_043-11b>¶
而來朝者又使各述所軄以察之是故取之於前者雖據乎文¶
詞考之於後者必本乎政績實與古敷言試功之意同則其人¶
亦何所掩哉惟今歲當述職之餘　上特詔吏部進退人才¶
必考驗其實以爲勸懲繼自今凡入官有異等者必&KR0041;宴賚以¶
榮之且將超遷以顯用之否則黜絕之殆無所容又與古慶讓¶
之意同臣寛幸從史官後敢特書　聖政于會試錄首以示¶
士子且以播之天下也¶
　　慈溪姚氏家乘序¶
浙東稱舊族有慈溪姚氏其先爲越州人在宋曰嗣宋者仕慶¶
曆間爲潯州守再世曰溱始遷慈溪自宋歷元至于　國朝族¶
人益蕃故廣東參政堂其裔孫也考其先可知者上至十五世¶
爲族譜譜成殆四十年于此其從子廣西僉事鏌續修之又下¶
<pb:KR4e0131_SBCK_043-12a>¶
及三世曰譜則僃矣惟先世自元國子助教登孫而下文詞多¶
散失幸見於板刻行世者猶存一二至自宋以來名公文詞爲¶
先世作者亦多存焉別爲集以次於譜之後&KR0002;近世所受¶
累朝誥敕尤有光於家世者則謹錄其文以冠于集之首總名¶
之曰家乗以參政公守蘇時予猶爲諸生而其子鄕貢進士鉌¶
舊嘗同學之故來以序請夫自魏&KR0051;以來人重門地延至于唐¶
山東諸族往往以婚姻相陵或舎其鄕里而妄稱或棄其祖宗¶
而他附其&KR0102;至此夫古之得姓必始于聖賢及諸侯大夫後雖¶
別而爲氏自非&KR0002;漢唐賜姓以亂之特有盛衰嗣絕之分耳故¶
有得姓之家必有受姓之祖其理曉然如姚之得姓本出於舜¶
越中尚名其邑其後子孫散處天下而曰思廉曰元崇尤顯于¶
唐爲當時名臣今皆不之祖斷自潯州府君始所謂據其可知¶
<pb:KR4e0131_SBCK_043-12b>¶
者其&KR0128;的而正其事核而明足以傳信于家雖其人不甚&KR0064;着¶
然處者有隱節而多行義出者盡官守而多材能其由科第爲¶
儒官者不但能立師道又多擅文名于一時&KR0002;參政公更登甲¶
科爲廉吏吳人至今稱之今僉事君繼起又賢而有文頃以禮¶
部副郎推擢憲臣提學將以經學指授一方爲　朝廷作成人¶
材後之人自足以祖之夫家乗一家之史也僉事君作而成編¶
其有功於姚氏甚大是宜序而及之¶
匏翁家藏集卷第四十三¶
