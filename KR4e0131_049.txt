# -*- mode: mandoku-view -*-
#+TITLE: 家藏集
#+DATE: 2015-09-23 10:28:16
#+PROPERTY: JUAN 49


宋理宗御書賜鄭丞相詩後¶
右宋御書律詩一首小序曰朕誕節載臨集英錫燕其
後題曰¶賜鄭丞相識以二璽其一文曰庚戌庚戌淳祐
十年也然宋自¶南遷後凡三厯庚戌此何以知之葢建
<pb:KR4e0131_WYG_049-1b>
炎四年紹熈元年皆無¶鄭丞相有之者淳祐也按宋史鄭
清之以端平乙未拜右丞相¶丙申享明堂以災異免淳
祐甲辰為少保奉朝請丁未復右丞¶相已酉轉左賜詩在
明年春又明年封齊國公致仕越六日而¶卒此其證也
或者不考指為徽宗詩夫當時雖有鄭居中為省¶長然
不名丞相至孝宗朝始改尚書左右僕射同中書門下
平¶章事為左右丞相況詩有青陽闓動之語徽宗則以
十月生且<md:KR4e0131_SBCK_049-1b>¶在位二十五年亦無庚戌嵗此又易辨者若
<pb:KR4e0131_WYG_049-2a>
夫宋君多能書其¶字畫識者自能鑒之又不暇論也故
此詩知為理宗賜清之無¶疑夫清之以舊學故致位宰
輔既免倐起眷遇益加翰墨之賜¶史家嘗載其顯德謨
明閣扁至於詩篇微末不勝紀錄此特流¶落人間者耳
然片紙揮灑官而不名即此足以見當時寵異之¶恩矣
世之覽者必將慨然於斯¶
　　　跋解學士筆舫銘¶
筆之用於世乆矣自韓文公作毛穎傳其名始起文字
<pb:KR4e0131_WYG_049-2b>
間吳興¶張文寳在國初業擅製造固名其舟當時士大
夫多為詩文¶遺之而學士解公縉大紳特為作銘葢公之
書妙固資其用而賞¶之也文寶之孫士行僑居吳中能
傳其業持公銘文求予題識¶予以文字為職而亦資其
用者惜書不若解莫能賞其妙而文<md:KR4e0131_SBCK_049-2a>¶不若韓可以增重
其名然念毛穎之功不可負而士行之意不¶可拂也聊
題數語歸之¶
　　　題宋大慧禪師手帖
<pb:KR4e0131_WYG_049-3a>
當宋被金人之難一日金忽議和刑部侍郎張九成謂
金實厭¶兵特張虚聲以撼我耳因陳十事云彼能從吾
言則許之必使¶權在朝廷時秦檜力主和議以言誘九
成終不能奪遂深惡之¶顧九成素好佛學他日問法於
徑山杲公適方議神臂弓禦敵¶杲遂借以為喻檜聞之
即指為謗訕貶九成南安軍至竄杲衡¶州乆之移梅州
㝷反初服主阿育王寺帖中云罪廢十七載及¶續䝉再
賜為僧又出作粥飯主人等語是也吳城東獨閒上人
<pb:KR4e0131_WYG_049-3b>
乆藏此帖今傳其徒志勤予觀之竊有可慨者夫當檜
在相位¶屈已和戎甘心事讐凡異已者一切屏去如九
成固不能逃矣<md:KR4e0131_SBCK_049-2b>¶而杲緇流也亦波及之則當時志士賢
人遭其毒手者可勝計¶哉杲在宋南渡後為禪宗稱首
孝宗朝賜號大慧然晦菴朱子¶謂其作事少㸃檢喜怒
不中節觀帖中憾藏榖家發誓願等語¶葢亦可見而姚
榮公廣孝特以忠孝許之謂其嬉笑怒罵無非¶佛事榮
公佛者豈亦黨同之論耶
<pb:KR4e0131_WYG_049-4a>
　　　跋虞氏遺墨¶
吳江虞堪勝伯一字克用宋相忠肅公之八世孫也貧
而好古¶藏書甚富所與往還皆四方名士一時以詩文
簡牘相贈遺者¶動盈篋笥勝伯既以雲南府學敎授沒
於官其子鏞且能讀父¶書授徒里中至其孫湜始去儒
業先世故物時賣以供衣食費¶湜有子權家益貧物益
賣不已崑山葉文莊公嘗作書止之力¶加提挈竟得一
官未㡬而卒自是家愈落初虞氏所藏詞翰無<md:KR4e0131_SBCK_049-3a>¶慮數篋
<pb:KR4e0131_WYG_049-4b>
權卒後妻子僅以一魚罾裹置屋梁今則倂其罾亡矣¶
予每見其家遺墨未嘗不把玩興歎葢物聚而散此其
常理無¶足怪然未有不聚於賢而散於愚者此可以歎
虞氏之世也友¶人陳玉汝之子鎡得此數幅乞予題之
虞與陳婣家也且居隔¶一水鎡之藏此其為鑒亦何逺
之有此則盈丈之紙出於蠧¶傷䑕嚙之餘所以助吾之
徳者固在不然玩物喪志適足為徳¶之累吾何取於鎡
耶
<pb:KR4e0131_WYG_049-5a>
　　　題沈雲鴻藏其父所寫古木慈烏圖¶
石田作此葢偶寫其西莊景物耳其子雲鴻遂藏䕶謹
甚以子¶父之執也奉以乞言夫其啞啞而鳴翩翩而集
相覆以羽相哺¶以食者雲鴻固有感於烏之孝矣若夫
扶疎糾結輪囷離奇上¶聳旁撑其大數圍者非木耶世
之故家莫不有此木子孫不能<md:KR4e0131_SBCK_049-3b>¶保其先業伐而薪之而
烏止於他人之屋者多有之雲鴻視此¶而有感焉詎非
孝之深者乎
<pb:KR4e0131_WYG_049-5b>
　　　題伊尹耕莘圖¶
古圖畫多聖賢與貞妃烈婦事蹟可以補世道者後世
始流為¶山水禽魚草木之類而古意蕩然然此数者人所
嘗見雖乏圖¶畫何損於世乃疲精極思必欲得其肖似
如古人事蹟足以益¶人人既不得而見宜表著之反棄
不省吾不知其故也此為伊¶尹耕莘圖圖之工拙予不
能辨若其工於造意有不待辨者尚¶賢蓄此想其人論
其世志其志而樂其樂以尚友於三代之間¶其為助不
<pb:KR4e0131_WYG_049-6a>
既多乎¶
　　　跋鮮于困學草書後赤壁賦¶
鮮于困學書名在當時與趙吳興鄧巴西各雄長一方
困學多<md:KR4e0131_SBCK_049-4a>¶為草書其書從真行來故落筆不茍而㸃畫所
至皆有意態使¶人觀之不厭不若今人未識歐虞徑造
顛素其散漫連延之勢¶終為飛蓬蔓草而已錫山鄒永
章蓄此後赤壁賦觀之數行後¶益可把玩然自愧非書
家不能深知其妙處耳
<pb:KR4e0131_WYG_049-6b>
　　　跋陳祕書遺墨¶
宋朝奉大夫祕書監知台州四明陳公著題松江圖古
箋詩一¶首藏於吾鄉古敬脩氏古箋之妙一工人所能
耳不足論獨公¶寫此詩時年八十矣觀其用筆沈着端
勁而行復匀整不茍足¶以占知其為有徳君子也葢公
登寶祐丙辰科文信公榜進士¶初歴州縣時宰欲致之
門下弗附及國亡遂隱不仕其為人已¶無媿於信公故
其方剛之氣溢而為書如此凡公事行家世之¶詳已見
<pb:KR4e0131_WYG_049-7a>
其子泌外孫胡世佐與今陳味芝先生跋語矣泌之子<md:KR4e0131_SBCK_049-4b>¶桱仕國初死於起居注有史才卽嘗著通鑑續編者¶
　　　跋趙吳興臨王右軍十七帖¶
學書者師晉王氏乃為善學若近代吳興趙公又其髙
第弟子¶也公於右軍書尤喜臨十七帖此則馬抑之刑
曹所藏一日持¶示適客有自錫山來者亦出一本觀之
筆畫肥瘦稍異然皆出¶公手無疑客又言吾族人尚藏
其一亦真蹟也於一日之間所¶聞見者已得三本乃知
<pb:KR4e0131_WYG_049-7b>
此帖葢為公平日書課所謂弊精疲力¶以學書為事業
用此終老而窮年不免如歐陽子之所譏者然¶歐陽子
又謂古人作書初非用意逸筆餘興淋漓揮灑使人驟¶
見驚絶徐而察之愈無窮盡夫其書之妙如此豈一舉
筆而遂¶能哉葢其功已用於平日乆矣故世傳右軍臨
池學書池水盡¶黒因有墨池之名事之有無固不足辨
然果欲其書法之妙雖<md:KR4e0131_SBCK_049-5a>¶由天資人品而學力所至亦不可
誣觀於吳興公足以驗之矣
<pb:KR4e0131_WYG_049-8a>
　　　跋米南宮龍井記石本¶
天水尹希賔嘗蓄米老所書秦太虚龍井記石本字畫
雄放但¶其文惜多缺處其子寛因錄全文於前以便讀
者託吾友史明¶古求予題之尹君之意雖為故物重然
亦重乎米書而又不無¶不重乎太虚之文也君如重其
文則太虚又嘗有龍井題名記¶及東坡跋語更錄以附
於後則不獨全龍井之文且倂龍井之¶事全矣予方與
明古約同游杭預期日月而龍井杭之勝處¶也至則當
<pb:KR4e0131_WYG_049-8b>
按記文所載次第登覽亦將為數語以續古人歸其¶為
君再書以附之¶
　　　題袁靜春寄鮮于太常詩後¶
予少喜考論吳中前輩嘗閲元黄文獻公文集袁靜春
先生墓<md:KR4e0131_SBCK_049-5b>¶誌知其為吴人而尤以不得見其子孫為恨
他日社學師袁以¶昭氏過予談及其家世則靜春乃其
五世祖也又明日挾靜春¶所寄鮮于太常游錢塘雜詩
來示於是靜春之子孫既得見之¶又得見其手蹟而詩有
<pb:KR4e0131_WYG_049-9a>
懐吳中錢德鈞以下諸友之作又因得¶見前輩數人於
一日間為欣幸乆之¶
　　　跋元諸名公所書靜春堂詩集序等作後¶
元儒袁通甫先生著靜春堂詩集諸名公若龔子敬陸
文圭楊¶仲𢎞湯師言陳繹曽之有序虞邵菴郭祥卿之
有跋錢仲鼎之¶有詩所以交贊而互評之者殆無遺意
詩既刻板後燬於兵火¶此巻為當時諸公手書幸哉獨
存而黄晉卿為作墓誌亦在巻¶中葢嘗論及其詩因附
<pb:KR4e0131_WYG_049-9b>
之也然藉此篇則通甫之學行可以考¶見而不徒為能
言之士矣靜春與子敬祥卿尤善趙文敏公稱<md:KR4e0131_SBCK_049-6a>¶為吳中
三君子又嘗圖漢司徒安卧雪事遺之以擬其髙節其¶
見重如此是圖數年前予在南都實見之今不知流落
何處惜¶乎不得與此巻竝藏袁氏也海虞吳都憲舊為
通甫五世孫都¶察院檢挍以寧題此巻以寧卒無子今
歸其從弟以昭以昭敎¶授社學不墜儒業保䕶故物他
尚數種通甫於是乎有後矣
<pb:KR4e0131_WYG_049-10a>
　　　題袁養福所書郭有道碑文¶
前莗下筆便有典刑雖行草不茍況正書乎此吾徒所
當媿者¶袁君養福元石洞山長靜春先生之孫也而郡
學教授仲長之¶子所書郭有道碑文端勁清峭深得歐
陽率更筆意以其字畫¶之妙如此宜有書名於時然吳
人固不知有袁養福也使予不¶見此幅亦㡬失之乃知前輩
能書者尚多而失之者不少矣其¶曾孫㫤字以昭者持
示予請題一言以昭之意在乎先世手蹟<md:KR4e0131_SBCK_049-6b>¶耳初不計其
<pb:KR4e0131_WYG_049-10b>
書之何如也養福字能伯仕國初為福建憲史¶髙太史
季廸有詩贈行而陳檢討嗣初稱其行潔負才氣有詩¶
聲葢不特能書而已其書碑文外又有九歌藏於家¶
　　　題東坡遺張平陽詩真蹟¶
東坡遺張平陽村醪詩真蹟舊藏光福徐良夫家據東
陽黄晉¶卿題識詩凡六首今耕學翁得之已亡其半可
惜也然吾聞良¶夫所藏髙編大冊甚富今則一字不存
矣則此巻雖脱落為幸¶已甚且徐皆出偃王春秋時徐
<pb:KR4e0131_WYG_049-11a>
子章羽被執子孫散處揚徐間¶今耕學與良夫同姓同
里此巻之在耕學猶在良夫也為幸益¶甚嗚呼楚人得
失孔子鄙之吾恐故家子孫得以藉口也故拘¶拘於徐
云若夫坡老聲畫之妙前輩論之詳矣區區末學何足¶
以知此<md:KR4e0131_SBCK_049-7a>¶　　　題重刻缶鳴集後¶
洪武史官髙啓季廸有詩千篇號缶鳴集其夫人之兄
子周立¶公禮嘗板刻於所居之甫里正統末燬於火郡
<pb:KR4e0131_WYG_049-11b>
人徐用禮復取¶刻之增多倍於舊而姑蘇雜詠在焉按
缶鳴公自為序云自戊¶戌至丁未之作得七百三十二
篇及公歸田後又益以戊申至¶庚戌之作葢得二百二
十八篇乃合十三年之詩而成此編序¶又云自此而後
著者當别自為集葢明年辛亥作雜詠甲寅公¶死於法
矣今考雜詠統百二十二篇而用理所增僅三年之詩¶
也㡬九百篇一何多哉嘗觀謝翰林元懿序謂公初為
四集刪¶改㑹粹始成缶鳴則今所增入豈多昔所棄去
<pb:KR4e0131_WYG_049-12a>
者猶存於世錯¶置其間歟不然作於三年者悉取而未
及刪歟讀者頗以為病¶則欲侈其詩適所以累其才歟
周皚仲英者甫里人也老而好<md:KR4e0131_SBCK_049-7b>¶文謂缶鳴為里中故物
而公之手選也慨然重刻又以舊板缺¶公自序更補之
汲汲走予請一言予憶為童子公之詩往往成¶誦稍長
棄去遂忘其詞仲英雖有請安能知太史之所至哉惟¶
蘇文忠公有言詩至於杜子美故近代學詩者多以杜
為師而¶尤得其三尺者虞楊范三家而已然文忠又謂
<pb:KR4e0131_WYG_049-12b>
子美以英偉絶¶世之資凌跨百代古今詩人盡廢然魏
晉以來髙風絶塵亦少¶衰矣世以為確論若季廸生值
元季非不知有子美者獨其胸¶中蕭散簡逺得山林江
湖之趣發之於言雖雄不敢當乎子美¶髙不敢望乎魏
晉然能變其格調以彷彿乎韋栁王岑於數百¶載之上
以成皇明一代之音亦詩人之豪者哉所恨蚤死¶未見
其所止何如君子為之慨歎故廬陵楊文貞公評諸詩
獨¶誇其樂府擬古及五言律為勝其意亦可識矣是集
<pb:KR4e0131_WYG_049-13a>
又聞嘗刻<md:KR4e0131_SBCK_049-8a>¶於建寧郡齋未見行世若雜詠備有諸體知
詩者以為工則有¶板在郡中云¶
　　　跋褚遂良書唐文皇哀冊文¶
褚公初以善書見知文皇後數直諫補益國事殊多遂
受顧命¶以大節著為唐名臣卒之書為餘事此其書文
皇哀冊文藏於¶吳江史明古明古喜讀史能陽秋古人
不獨貴其書也然於古¶人所愛則得其模刻之語亦深
味之況其手蹟哉則雖謂貴其¶書亦可也此巻於大行
<pb:KR4e0131_WYG_049-13b>
與崩字皆加塗改葢嘗有獻入前代御¶府者為上諱耳¶
　　　跋天全翁賞燈聯句¶
天全翁自南詔歸適大參祝公僉憲劉公皆致仕家居
三公有¶斯文知契凡登臨游賞之樂必共之酒酣興發
更倡迭和落紙<md:KR4e0131_SBCK_049-8b>¶人争傳之以為奇玩此燈夕與魏公美
所聨句也公美持以示¶予於是翁與僉憲謝世數年獨
大參公在耳當此夕覽此詩尤¶深慨然予又聞之聨句
時初人為三韻至劉當結尾翁嫌其語¶意蹙為益二句
<pb:KR4e0131_WYG_049-14a>
以今觀之則如樂止以圉為一成又以柷奏有¶禪續不
絶之意因倂及之以示世之知詩者¶
　　　題王清獻公遺墨¶
元清獻王公以父積翁䕃㓜即受官得賜田宅於吳後
更治郡¶仕至行省參政而歸老吳中以沒故公書蹟吳
人多得之此巻¶皆公平日所作韻語親書者也藏於光
福徐用莊氏按史稱公¶所至政績暴著又其清白之操
得於家傳㓜及拜許文正公於¶京師即知所趍向中年
<pb:KR4e0131_WYG_049-14b>
尤致力於根本之學故自號本齋然則¶尚論公者勿徒
求之區區詩章字畫間以淺其為人可也<md:KR4e0131_SBCK_049-9a>¶　　　跋和靖處士小簡¶
去林處士殆五百年區區遺墨數行後世保䕶完然如
新彼人¶品庸劣者雖伐山石大書而深刻之固有踣之
者矣成化戊戌¶歲二月十六日因觀沈啓南所藏二小
簡題¶
　　　題唐趙模摹集晉人千文
<pb:KR4e0131_WYG_049-15a>
晉人之書見於今日者大抵石刻耳如趙公去晉未逺
其所摹¶集多予平生所未見者固宜葢褒鄂已沒庻㡬
見其英姿颯爽¶於縑素間者曹將軍之功也明古其謹
藏之¶
　　　題宋四家書¶
朱文公論當時名書獨推君謨書有典刑而謂黄米出
有欹傾¶狂怪之勢故世俗甲乙曰蘇黄米蔡者非公論
也沈啓南得此¶四家書列之深合文公之意遂定曰蔡
<pb:KR4e0131_WYG_049-15b>
蘇黄米<md:KR4e0131_SBCK_049-9b>¶　　　跋山谷書發願文¶
啓南所藏黄書數種予嘗獲徧覽當以此巻為最¶
　　　題樓節婦詩巻¶
樓節婦之事見於洪武永樂諸名公紀載而詠歌之者
詳矣其¶曾孫仲彜嘗納諸天全徐先生求題識而藏置
不謹紙爛而字¶脫其尤不可讀者潛溪宋學士傳文也
顧其事已錄於郡志不¶必假此而後傳而仲彜尤深惜
<pb:KR4e0131_WYG_049-16a>
者家之故物也他日持是請予¶題其故遂書之¶
　　　題樓氏全清堂詩巻¶
今人家子孫往往斥賣舊物以供衣食甚者為博奕歌
舞之費¶殊可歎也如樓氏此巻既失而人復歸之其事
甚小然欲觀仲¶彜之賢者當在於是<md:KR4e0131_SBCK_049-10a>¶　　　題楊銕崖遺墨¶
大將班師三軍奏凱破斧缺斨倒載而歸此書或似之
清癡筆¶翰好奇宜其珍重若予之淺陋則未能學也
<pb:KR4e0131_WYG_049-16b>
　　　題王右軍此事帖真蹟¶
右王右軍此事帖凡二十字葢嘗為金源氏物章宗數
印猶爛¶然楮墨間簽題亦其手書信可寶也成化戊戌
嵗五月壬午吳¶寛觀於徐太守維亨為題¶
　　　題張汝弼南行詩後¶
右張駕部出守南安紀行詩若干首雖皆一時率爾之
作然而¶天時人事之變家人朋友之情皆可考見亦張
氏詩史也至送¶其子𢎞宜㑹試有權門利路之戒則有
<pb:KR4e0131_WYG_049-17a>
見於近日喪名檢而害¶身家之人最入仕者之所當知
也嵗丁酉仲冬十一日扁舟道<md:KR4e0131_SBCK_049-10b>¶吳過宿脩竹書館明日
示以此冊讀之一過書其後而還之¶
　　　跋陳廷璧模嘯堂集古録後¶
古器物今世不可多見其銘文題字賴有刻板如嘯堂
集古錄¶之類嵗乆板亦毁則印本在人間又頼有臨模
之者耳然臨模¶惟私於一家印刻可公於四方世之好
事者能捐千金以成此¶舉則三代秦漢以來之制作人
<pb:KR4e0131_WYG_049-17b>
家有之當與孔壁科斗書竝傳¶於世而老而嗜古如陳
君廷璧亦免矻矻之勞矣¶
　　　跋天全翁詞翰後¶
長短句莫盛於宋人若吾鄉天全翁其庶㡬者也翁自賜
還¶後放情山水有所感歎不平之意悉於詞發之既沒
而前輩風¶流文采寥寥乎不可見已明古舊為翁所知
愛得此數篇示予¶光福舟中酒酣耳熱相與歌一二闋
水風山月間有不勝其嘅<md:KR4e0131_SBCK_049-11a>¶然者矣
<pb:KR4e0131_WYG_049-18a>
　　　題趙松雪水村圖¶
戊戌八月三日予過獨樹湖泊舟葦間出此閱之景物
宛然益¶歎松雪翁晝手之妙此圖今藏射瀆徐氏後十
七日雨中再閱¶題¶
　　　跋東坡與蜀僧二帖¶
吳城西治平寺足菴房舊藏蘇長公墨蹟戊戌嵗九月
十二日¶冒雨往觀之寺僧亮欣然出示葢公二帖皆與
其先塋隣僧者¶也帖尾惓惓焉有懐歸之意然公竟死𦵏
<pb:KR4e0131_WYG_049-18b>
於外其言卒不克酬¶亦可以發游宦者之歎<md:KR4e0131_SBCK_049-11b>¶　
　
　
　
　
　
　家藏集巻四十九¶
<md:KR4e0131_SBCK_050-1a>¶
<pb:KR4e0131_WYG_050-1a>
欽定四庫全書
　家藏集巻五十¶
　　　　　　　　　　　　明　吳寛　撰
　　題跋
