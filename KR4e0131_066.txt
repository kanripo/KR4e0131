# -*- mode: mandoku-view -*-
#+TITLE: 家藏集
#+DATE: 2015-09-23 10:28:18
#+PROPERTY: JUAN 66


墓記一首¶
　　　故劉𢎞逺妻徐氏墓誌銘¶
婦人之於夫其猶臣子之於君乎君有不幸其臣能仗
節不再¶仕是謂忠臣夫有不幸其婦能守義不再嫁是
謂貞婦此萬世¶之論也然而臣則忠矣君有遺孤焉不
<pb:KR4e0131_WYG_066-1b>
能立而傳之如國何婦¶則貞矣夫有遺孤焉不能字而
敎之如家何何也盖臣每患乎¶不忠忠而有益於人之
國忠之大者也婦每患乎不貞貞而有¶益於人之家貞
之大者也臣之忠者未暇論嘗得今之為婦者¶曰徐氏
是為呉處士季逺之女母曰李氏生徐氏嫁為里人劉¶
𢎞逺妻嫁未㡬𢎞逺一疾遂卒當是時徐氏哭之欲死
曰夫吾¶託以身者今夫既死身安所託乎所親勸止之
時徐氏年裁二<md:KR4e0131_SBCK_066-1b>¶十四生子毓甫一月又適丁劉氏中衰
<pb:KR4e0131_WYG_066-2a>
衆謂徐氏雖忍死終當¶再嫁以全生或問之徐氏指其
孤仰天誓曰吾所為不即死者¶以有此孤耳孤存與存
孤亡與亡吾終不食言也君子謂徐氏¶於是乎從一矣
詩曰我心匪石不可轉也其是之謂乎迨毓稍¶長徐氏
竊念曰是子何以敎之其農耶賈耶雖然農賈非所以¶
為敎也聞之醫可飬生可以濟人盍敎之學既曰學必
有師因¶遣其子從御醫盛啟束㳺數年大通醫家言遂
為呉中上醫君¶子謂徐氏之於子也擇可敎而敎之於
<pb:KR4e0131_WYG_066-2b>
是乎慈詩曰敎誨爾子¶式榖似之其是之謂乎徐氏盖
嫁而從夫者五年夫死而從子¶者五十年年七十有四
以成化二年五月二十二日卒有男一¶人即毓有男孫
三人曰慈曰節曰奉女孫一人適張鎰葬以卒¶之又明
年十一月十六日合其夫之兆墓在呉城西三里鴈蕩<md:KR4e0131_SBCK_066-2a>¶村將葬毓以内弟職方主事起巖之狀請銘狀所載事
行不一¶予獨掇其大者書之銘曰¶
世道之降人鮮完徳雖有公卿家爾忘國孱然婦人其
<pb:KR4e0131_WYG_066-3a>
質靃靡¶至性獨存良心不死以保其孤以植其家我不
内疚庶無媿其¶夫嗚呼徐氏死亦不朽求之古人孰與
為偶若衛共伯妻鄒孟¶軻母其殆兼而有之者乎¶
　　　賢婦賀氏墓誌銘(有序/)¶
呉有賀美之先生性度夷曠對客談笑甚樂他日過予
視其色¶獨戚然予曰公亦有憂耶對曰吾少娶王氏生
四男子其一女¶曰順貞為人賢明可愛今則病矣誠不
忍見其死以是憂之月¶餘美之復過予其色益戚曰吾
<pb:KR4e0131_WYG_066-3b>
女且死適與家人訣别其賢明¶益可信吾慰以言父無
以為汝力者汝死而葬當求呉翰林作<md:KR4e0131_SBCK_066-2b>¶墓銘以暴汝平
生耳吾女頷之既而其女死成化十三年六月¶十五日
也於是卜葬地得吳縣薦福山之東麓將以明年九月¶
二十四日葬焉而美之果來索銘且自為之狀曰賀故
蜀人也¶元末兵亂始遷呉中先大父評事府君初官江隂
留居之至先¶人復菴府君復歸于呉適死徙之餘而吾更
多病貧無以為家¶僦屋以居授徒以食以茍旦暮而已
<pb:KR4e0131_WYG_066-4a>
當是時吾女日處一室内¶無姆師之訓外無親戚往來
相開導然其於女紅為之皆極精¶巧至如書史亦曉大
義此固吾妻所不能敎而吾所不暇敎也¶及年十八歸
長洲沈堂字拱南者其舅汝禎為故御醫以濳先¶生之
孫姑陳氏則翰林檢討怡菴先生之孫也吾女自歸沈
氏¶所以正救其夫承順其舅姑者皆以道夫倚之卒不
失為儒醫¶家子孫舅姑乃喜盖久而知其觧事也舉門
以内事悉畀之治<md:KR4e0131_SBCK_066-3a>¶治輙有條理家頼以振舅姑益喜其
<pb:KR4e0131_WYG_066-4b>
族人亦曰此吾家賢婦也¶為婦近二十年凡生二男曰
顔曰頎一女曰徳静顔稍長敎之¶甚嚴其家當通衢未
嘗使入㕓中習賈人生業業必儒者每蚤¶夜程督之不
少縱當病革諭之曰吾即死汝必北學于而舅氏¶舅氏
者吾兒觧元恩也時方卒業胄監故遣從之學言已遂
出¶衣裝付之辭色甚厲畧不為可憐狀且謂舅姑與吾
夫婦曰我¶死慎勿悲悼恐為老年纍又勸吾為其夫擇
配以相家少焉而¶逝無一言亂者此固所謂其賢明益
<pb:KR4e0131_WYG_066-5a>
可信者也惟昔有意於子¶幸卒銘之以無遺生死者之
恨予久善賀氏父兄知其女與弟¶之賢也有素然其賢
皆見於平時者孰知其臨絶識見如此足¶以為銘矣銘
曰¶
將死之言常人乃善既病之命古人或亂善也人竆亂
也神散<md:KR4e0131_SBCK_066-3b>¶纊息未定賢否斯判有如賀氏不以此移於其
死時其生可知¶閨閫相弔痛失女師庶㡬不死假此銘
詩
<pb:KR4e0131_WYG_066-5b>
　　　故張廷端妻楊氏墓誌銘¶
楊氏諱真字真澄其先台之臨海人宋慈湖先生敬仲簡
之後髙¶祖仲禮元江浙儒學提舉曽祖子銘始來占籍
蘇之常熟冒姓¶倪氏祖師顔復氏楊父彦立娶繆氏富
而好施予豪一縣中生¶女溫淑明慧竒愛之不忍嫁豪
富得廷端為贅壻廷端初補邑¶庠生數試於鄉不利壯
游京師久之楊氏去從之逆旅廷端美¶姿容多才藝性
尤喜飲酒酒中寫竹石最得夏玉峯筆法一時¶若孫太
<pb:KR4e0131_WYG_066-6a>
傅袁錦衣貴冠中朝爭遣㒒馬迎致之盤礴揮灑酣歌¶
淋漓往往入夜醉歸或謂之子終日㳺貴戚間亦一顧
念家乎¶則對曰吾幸有妻或時廷端家居不出士大夫
輙相過從門外<md:KR4e0131_SBCK_066-4a>¶日止馬數騎廷端好客不問有無輙呼
酒出飲楊氏居中治具¶精潔能適其意廷端性既曠達
槖中不肯留一錢諸公貴人相¶與謀曰張君久客猶故
吾也妻子不無觖望幸今有補官例盍¶歛歳所以潤筆者
榮其晚節乎廷端亦不拒然不知楊氏實亦¶無怨也其
<pb:KR4e0131_WYG_066-6b>
後子懲給事禮曹得鑄印局副使夫婦就養南都居¶一
載而卒楊氏悲思之未㡬亦卒成化十二年七月廿六
日也¶以明年二月十五日葬邑之積善鄉郁澤里合廷
端兆子男三¶曰憲懲心女四蘭贅鄧雷蕙適鄉貢進士
王鋭金適鄒鶴玉適¶王棠孫男四曰循環健登女四銘
曰¶
從其困安而無悶惟婦徳之順就養于彼歸藏于此是
謂有子
<pb:KR4e0131_WYG_066-7a>
　　　周氏墓誌銘¶
寛之表姊閭丘氏適同里周尚正甫尚正呉之名醫也
生子庚<md:KR4e0131_SBCK_066-4b>¶修潔儒雅能世其業然不欲以醫名益覽典籍
以廣問學有文¶名呉下其配陳氏性明淑内行可則以
知書觧事不類常婦人¶稱周氏配生一女而病病凡十
年以成化丙申六月三日卒年¶止三十初庚以醫被召
給事御府數過予憂父母老無兄弟¶以養語必及其妻
曰陳氏賢而病則痼矣其必無相見日庚甚¶恨之至是
<pb:KR4e0131_WYG_066-7b>
竟卒將以明年九月十八日葬于呉縣至徳鄉沙涇¶村
祖墓之次予適家居尚正來告曰吾家失此孝婦視左
右藐¶焉一女孫氏耳吾夫婦悲之吾子之悲可知已幸
為銘其葬以¶&KR0506;吾三人者予曰唯唯陳氏諱淑莊長洲
著姓父曰宗祥母¶徐氏庚初名京更今名其字未定也
銘曰¶
葬而有銘已非古婦人特銘失之愈事不害義有所祖
獵較雖¶小乃從魯紛紛反唇肆譏侮有賢如陳亦堪數
<pb:KR4e0131_WYG_066-8a>
勿云短章纔數<md:KR4e0131_SBCK_066-5a>¶語彼婦之銘吾不與¶
　　　顧恭人鄒氏墓記¶
顧恭人鄒氏為故進士贈監察御史巽之婦今致仕贑
州知府¶&KR0008;之妻而工部都水司郎中餘慶之母也都水
奉敕廵理漕¶渠恭人實從之養以成化二十年二月二
十四日卒于揚州享¶年七十有五將以其年十二月二十
九日葬于長洲縣梅林鄉¶之先塋而都水來京例受命
居憂乃奉徐武庫仲山之狀泣¶拜以墓文請寛少居鄉
<pb:KR4e0131_WYG_066-8b>
里則聞恭人之賢及與都水同㳺太學¶同登甲科又同
官于朝恭人皆從其子獲數拜之久而益知¶其賢可信
表于其墓亦宜恭人之先為毘陵名家元末避兵蘇¶州
遂為長洲人父曰公敏娶金氏生監察御史亮辰州
知府順¶與恭人亮以文學知名于時恭人自㓜得聞書
史大義其孝敬<md:KR4e0131_SBCK_066-5b>¶友愛則天性然既歸于顧適贑州初登
進士第由翰林庻吉士¶授行人家業蕭然猶故儒生也
當是時恭人惡衣菲食能安其¶貧至親操井臼以供食
<pb:KR4e0131_WYG_066-9a>
飲毎旦公入朝輙先起理盥櫛具俟之¶以為常公數奉
使于外獨抱其子以居一室悄悄他日公歸見¶少女侍
問之曰吾嘗請于公欲置妾以冀多子此其人也後公¶
為御史出廵山東摘奸擊貪聲聞烈烈恭人恐為怨家
中傷終¶日鑰門不通人蹟而公卒保無事人莫不賢智
之恭人素不妬¶與其妾處服用必與已等而待其子女
皆若已出方公出廵時¶莆田有林魯祥者以太學生敎
授京師恭人察知其學行遣其¶子從之㳺他日魯祥之
<pb:KR4e0131_WYG_066-9b>
妻自閩中來得惡疾客居無為治湯藥¶者恭人乃延入
其家朝夕躬事之甚至及疾危更為治棺歛遂¶卒于其室
一時魯祥之友如林柯两學士聞之稱歎皆欲為文<md:KR4e0131_SBCK_066-6a>¶傳
其事恭人平生勤儉既老猶治家旦暮於家人必先
起而後¶寢雖貴且富未嘗忘其初盖澹薄布素以終其
身其待親戚有¶禮馭奴僕有恩尤謹于敎子往往隨事
䂓正之嘗語之曰吾所¶以恒從汝于外者豈特資奉養
而已誠不欲汝䧟于過也其子¶居官竟舉其職而其妻
<pb:KR4e0131_WYG_066-10a>
劉氏本出儒宦家亦化其徳稱賢于宗¶族間云恭人初
從贑州公封孺人以子嘗任主事進今封則復¶從公秩
也子即餘慶女一適鄉貢進士杜啓其一子曰餘祥女¶
二長適劉奉次許適劉嘉䋭皆妾段氏出孫女五長適
錢同文¶次許適錢富春餘皆㓜盖今世稱女婦之能者
不過烹調縫紉¶之間而已至其忌疾殘忍之行則反以
其能盖之畧而不問有¶如恭人其果有是乎況世俗所
謂能者恭人有不能之乎雖然¶能之不足為恭人稱者
<pb:KR4e0131_WYG_066-10b>
故特取其一二事之可重者書之盖予<md:KR4e0131_SBCK_066-6b>¶述女婦亦多未
有如恭人之知者也¶
　　　陳母王安人墓誌銘¶
陳母王安人為太原左衛百户璠江西道監察御史璧
之母也¶安人以璠貴受封以成化二十年八月二日無
疾而終璧聞訃¶號哭痛恨不得一日迎養其母于官也
以予同年相好乃自為¶狀請予銘墓欲以自慰者安人
諱善字淑懿世為髙平人號稱¶著姓父曰龍門衛指揮
<pb:KR4e0131_WYG_066-11a>
同知貴母曰淑人閻氏年及笄嫁為故¶昭信校尉敬之
婦初入門已得婦道嵗時祀先禮賔凡内外事¶於昭信
意皆能順適姑李氏孀居久性甚嚴重家人莫敢犯者¶
安人佐昭信事之彌謹姑年踰九十未嘗一日不得其
歡心其¶為婦如此至其柔順謹厚平生人不聞其叱咤
聲而於諸女婦¶尤重長舌嗜酒之戒曰有違吾訓者非
吾女吾婦也其敎子孫<md:KR4e0131_SBCK_066-7a>¶必于儒業故璠雖以兵事得官
尤謹而好文璧竟登進士第為¶賢縣令才御史而諸孫
<pb:KR4e0131_WYG_066-11b>
取科第者相繼不絶其為母又如此安¶人卒後昭信六
年年八十二夀考顯榮享有諸福人不以為過¶也子男
二人即璠璧女二人適羅通王宣孫男五人漢㴻皆鄉¶
貢進士静百戶法況皆幼葬以卒之年十月二十五
日墓在陽¶曲縣辛村合昭信兆銘曰¶
文與武于其門夀與貴于其身致以内行由乎人有欲
知者攷¶于斯文¶
　　　故國子生諸景通妻張氏墓誌銘(并序/)
<pb:KR4e0131_WYG_066-12a>
張氏諱妙微蘇之呉縣人故僉河南按察司事存誠之
女翰林¶編修叔義婦而國子生景通之妻也初僉事公
之任南京國子¶助敎道遇冦掠其舟中露刃擬之張氏
方八嵗即以身蔽父冦<md:KR4e0131_SBCK_066-7b>¶不忍加害因獲免當是時叔義
以編修掌監丞事與存誠同官¶且同鄉相好也得聞張
氏孝行遂使其子景通聘之既娶景通¶以力學致疾不
起張氏時年僅二十有四耳生一子祥甫四嵗¶即自誓
不嫁曰吾當如祝夫人祝夫人者編修之母而張氏之
<pb:KR4e0131_WYG_066-12b>
祖姑也嘗蚤寡守節朝廷旌其門吳人稱諸節婦家後
張氏¶卒酬其言完然一節㡬四十年克稱其家婦云其
生永樂十七¶年二月八日卒以成化十二年四月十六
日年五十八子男即¶祥以郡學弟子應嵗貢入國學孫
男二人女二人祥將以十三¶年十月二十六日葬其母
于長洲縣武丘鄉既請貢士施君焕¶伯為事狀乃奉以
求予為銘曰祥所以克長立不墜儒業者寔¶維吾母之
力顧吾母持身無愧于祝夫人祥則無似曽不足以¶致
<pb:KR4e0131_WYG_066-13a>
有司表著亍世罪甚大也葬宜有銘使不更圗之其何
以名<md:KR4e0131_SBCK_066-8a>¶人子敢固有請予與祥同游學宫知其母之賢也
乆况叙節義¶為世道勸史氏責也乃敬諾而銘之銘曰¶
維婦事夫必敬必戒能持此言于其夫生存者有之及
其死之¶後鮮有不懈者嗚呼靡然世俗今見其人屬纊
之餘凛凜此身¶歸于其室往送之門¶
　　　曠孺人墓誌銘¶
成化八年寛與安福劉震道亨莆田李仁傑士英同舉
<pb:KR4e0131_WYG_066-13b>
進士及¶第一時賀客之集門者甚夥而寛之中獨戚然
不樂者悲吾母¶之下世而禄不逮養耳盖寛之無母士
英之無父其悲同獨劉¶君之父母具在固可賀也既越
月君之父以書來曰汝母不幸¶以去嵗病死矣且曰汝
母之葬有日葬而法不得特銘然其生¶而為婦為妻者
雖可銘亦可畧也凡汝之所以成立者汝母之<md:KR4e0131_SBCK_066-8b>¶功居多
不銘恐無以慰汝之心汝其圗之君執書噭然哭失聲¶
曰夢耶非真耶何宛然吾父之手蹟耶他日乃以其事
<pb:KR4e0131_WYG_066-14a>
來告曰¶震生未齔之二年家君遣從學於季父徳音去
家二十里而逺¶吾母每送之門怡然如平時既去輒涕泣
終日曰吾見其方孺¶恐以我之愛而思歸耳後十年震
補邑庠生又十二年而領鄉¶薦入而敎誨之出而資給
之吾母之心何如其勞也盖又十年¶始獲登第授翰林
編修之職而吾母已不及見矣吾之心何如¶其悲也則
又噭然哭失聲既乃告以其父之命曰震於子幸有¶同
年好銘非子孰宜為者寛苦辭不獲則敬問其母之嵗
<pb:KR4e0131_WYG_066-14b>
曰六¶十有一其氏曰曠其里居曰邑之滄洲其父母曰如
轍曰王其¶子曰男長即震次善女四適某某其孫曰男
三喬楚軒女一其¶卒之日曰辛卯嵗十二月某甲子其
葬之日曰卒之明年某月<md:KR4e0131_SBCK_066-9a>¶某甲子其葬之地曰某鄉某
山之原銘曰¶
是維曠孺人之墓壤之樹之尚有恩光自天而來以慰
其子¶之悲¶
　　　華守方妻顧孺人墓銘(并序/)
<pb:KR4e0131_WYG_066-15a>
無錫華守方將葬其妻顧孺人請予銘墓上之石為之
銘曰¶
維顧得氏逺有世序昆吾支流為厥初祖商周而秦而
漢而晉¶有榮元公望于呉郡呉郡之顧咸祖於榮更千
百年乃雲乃仍¶趙宋之世有號百七為時郎官將仕其
秩始愛錫山卜居云吉¶將仕四傳是曰重九登一繼之
植徳致富庇乎其鄉啓乎其後¶以至仲實以至廷秀其
在孺人曰祖曰考廷秀娶魏寔生孺人¶翼翼其孝婉婉
<pb:KR4e0131_WYG_066-15b>
其仁維孝維仁聞于宗婣生十六年于華來嬪¶華之先
寳南齊孝子後玹仕元功徳都事棲碧貞固樂勤處士<md:KR4e0131_SBCK_066-9b>¶學有詩書耕有耒耜以揚其芬以濟其美爰有山桂克
大克裕¶是生守方而娶于顧守方甚修以義自負雖父
之敎亦婦之助¶義之未行則克先之義之已行則克全
之時祭月宴嵗衣日食¶門以内事於我乎職祭豐宴盛
衣完食精舅姑不勞娣姒無爭¶良人三妹將適他氏豈無
資裝我鍼我黹亦有諸兒嶄然庭戺¶鄉賦出司家事入
<pb:KR4e0131_WYG_066-16a>
理我提我携為賢子弟我積雖厚服用則涼¶節縮口體
救彼病亡我力雖餘紡績不置勤動手足率彼媵婢¶家
人化之延及比鄰不婦不母媿畏孺人孺人慈惠出于
㓜成¶有盗事覺而欲自經宻代償物盗死獲生即此類
推賢益可稱¶孺人生年六十有七壬辰臘月十一日卒
子男三人為孺人出¶長炯補官次燧與焲二鄒一錢三
女是匹孫男維八女六在室¶有三曽孫女二男一卒之
明年肇卜𤣥堂山曰西夀鄉曰延祥<md:KR4e0131_SBCK_066-10a>¶季秋壬子葬日惟
<pb:KR4e0131_WYG_066-16b>
良先是守方哀妻無時謂其人賢我則知之¶我後子孫
孰克而知知而不傳我責安辭維山有石可伐可移¶不
朽之託曰有文詞乃述事行而以狀來太史考据作此
銘詩¶
　　　黄母太宜人張氏墓誌銘¶
武弁之士承藉前人餘烈得世其官久而益逸遂成驕
惰之習¶其賢者有志於用矣然知四方平治武備可弛
則欲以文藝自¶奮於稠人中往往儒衣冠㳺鄉校出而
<pb:KR4e0131_WYG_066-17a>
取科第者屢有其人若¶呉門黄氏兄弟初皆從師問學
其伯仲既以次世官而卒以科¶第顯者其季暐也方暐
之顯有司如制以表其門里之人相與¶指異之曰其季
之所以成名者嗟乃母太宜人之賢也盖暐之¶父正統
間以蘇州衛鎮撫贊畫軍政顧為其子之逸之慮也求¶
師敎之得賀宗振先生宗振故呉儒適以嫌名誣入尺
籍公延<md:KR4e0131_SBCK_066-10b>¶致之身率其子事之于塾當是時太宜人處閫
内惟恐其師之¶不安也語公曰賀先生罹患而來家得
<pb:KR4e0131_WYG_066-17b>
無空乏乎輙斥所有使¶人敬遺之冀行専意以敎其子
及公不幸没於京師門户蕭索¶其後嵗更大侵食益不
給則率諸婢業鍼黹以贍衆口至所以¶禮其師者尚
不闕暐時幼每曰吾不從死者于地下以此子稚¶耳其
必敎之以無忘先志乃日夜督責之尤亟稍長則遣入
呉¶學習舉子業暐亦感激竟以有成云太宜人諱安字
妙安張氏¶故武徳將軍蘇州衛左所正千户開源之女
也張之先在元以¶漢人𨽻遼陽省居守將納噶楚部下
<pb:KR4e0131_WYG_066-18a>
國初歸附從戰有功授¶官傳至開源娶觧氏以永樂五
年生太宜人年十七歸于黄初¶入門資裝甚盛然無驕
盈之色而自奉愈儉約姑陳氏喜曰吾¶婦能以有餘處
不足其賢過人矣陳氏治家嚴嘗冬夜侍左右<md:KR4e0131_SBCK_066-11a>¶不敢去
諸婢度更深寒甚濳從其後熾炭炙之其嚴如此而太¶
宜人所以事者益謹鎮撫公初任百户坐事將赴逮京
師太宜¶人憂焉歸而謀于父用其計以捕得黠盗數輩
免罪俄遇赦¶更録前功陞副千户已而以才諝薦改鎮
<pb:KR4e0131_WYG_066-18b>
撫及長子曜例襲父¶初職復調浙江之盤石衛㑹閩冦
起朝廷遣大將討之師次¶呉中太宜人謂曜曰此非汝
取功名之秋乎曜即毅然扣軍門¶請行冦平以功陞千
户尋得復衛皆太宜人之賢也太宜人初¶以鎮撫封宜
人晚以曜進今封以成化十九年二月十三日卒¶享年
七十有九子男三人長即曜次明次即暐曜壯即謝事
讓¶其官于明暐以成化十八年中應天府鄉試舉進士不
偶入太¶學有聲女三人長適鎮海衛千户耿昇先卒次
<pb:KR4e0131_WYG_066-19a>
適廣州衛副千¶户阮寳柱次適廣州衛副千户阮瑾亦
卒孫男六人曰宇早卒<md:KR4e0131_SBCK_066-11b>¶曰田曰界曰異曰果曰桂孫女
四人長適蘇州衛指揮使張欽¶次適鄒魯次許皇甫録
次尚幼將以卒之年九月某日葬于吳¶縣梅灣萬池鄉
合鎮撫公兆暐以予有舊好走書京師并自述¶其母平
生來請予銘予因重其能自奮于文藝者且感其母之¶
賢也為叙而銘之銘曰¶
黄世官居呉門殆百年武且文繄母徳儉而勤以其餘為
<pb:KR4e0131_WYG_066-19b>
子孫嵗¶不易家多艱克自守存孤單終振起表宅里孰
致之維有子子¶若孫儼成行享夀祉樂洋洋嗟子孫保
承藉母目瞑兹丘下¶
　
　
　
　
　家藏集巻六十六¶
<md:KR4e0131_SBCK_067-1a>¶
<pb:KR4e0131_WYG_067-1a>
欽定四庫全書
　家藏集巻六十七¶
　　　　　　　　　　　　　明　吳寛　撰
　　墓誌銘一十一首¶
　　　亡
