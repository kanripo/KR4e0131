# -*- mode: mandoku-view -*-
#+TITLE: 家藏集
#+DATE: 2015-09-23 10:28:19
#+PROPERTY: JUAN 70


墓表八首¶
　　　翰林院編修李君墓表¶
君諱仁傑初字唐英後更字士英興化府莆田人也曾
祖纘歴¶城縣主簿祖馨業儒不仕父煥雷州府學訓導
當訓導公宦游¶嶺海間君畱侍其祖母宋氏于家時尚
<pb:KR4e0131_WYG_070-1b>
㓜已能盡孝養而自力¶于學出則從師友質問歸則與
其弟仁貴相講授學旣成竟以¶書經魁天順三年鄉試
成化八年㑹試禮部復在髙等廷試得¶賜進士及第遂
入翰林為編修階承事郎未幾丁母林孺人憂¶服除還
任三年考最賜敕進階文林郎而封贈其父母妻如¶制
秩將滿而病卒矣年五十二初君被病每旦猶朝或勸
之少¶休其朝如故迨其劇乃已其謹畏如此君治經得
其説從學者<md:KR4e0131_SBCK_070-1b>¶常數十人病且劇猶矻矻坐堂上為諸生
<pb:KR4e0131_WYG_070-2a>
講解其精勤如此年¶逾四十即治葬穴曰死者人之常
他日不欲以後事累吾家也¶及是謂家人曰吾父不幸
時客囊蕭然殆不能殮痛恨至今未¶忘吾即死殮無獨
厚其明達而孝又如此嗚呼可謂賢己君性¶卞急少容
亦惟其中介直不能矯飾以阿人意然至遇知友杯¶酒
相屬談謔間發歡如也自居京師未嘗一走要地請謁
日則¶汛掃室廬彈琴投壺種花養魚以雅潔自適而已
平居旣以經¶學為業及門䝉指教者輒取科第嘗一同
<pb:KR4e0131_WYG_070-2b>
考禮部士得人為多¶其見於及人者僅如此配孺人陳
氏今户部郎中鼐之姊有賢¶行男一人曰義方尚㓜女
二人林待育林宜篤其壻也其卒以¶成化十九年十二
月廿四日以明年某月某日葬于某山之原¶寛於君為
同年而相知深哀君之没而不可復得也為表其墓<md:KR4e0131_SBCK_070-2a>¶而
復論其系曰李氏之先出於唐宗室有封之蔡者八傳
曰丹¶以祠部郎中遷莆田令改刺金州未行而卒子孫
遂家莆田歴¶宋及元與邑中方宋鄭號四大姓仕宦纍
<pb:KR4e0131_WYG_070-3a>
數世自教諭府君而¶下官益小族益衰其世幾絶至君
奮然起甲科列史職且顯于¶朝而禄位壽考又止於此
不能酬其為人所以復興者其在後¶人乎夫望其後人
以濟其世美死者之志庶乎在是¶
　　　清逺史府君墓表¶
史之先嘉興思賢鄉大族也元季有黄翁居吳江穆溪
之上與¶史甚邇翁善處士諱榮者得其子居仁為贅壻
而穆溪有史氏¶自此始居仁生府君其諱彬字文質清
<pb:KR4e0131_WYG_070-3b>
逺其自號也㓜跌宕不¶覊喜趨人之急國初法制方嚴
郡縣吏仍故習貪縱自若府¶君因民所疾惡與諸少年
縛其魁獻闕下處死一縣稱快而<md:KR4e0131_SBCK_070-2b>¶府君得賜食與鈔給
驛舟還家其父顧憂之曰吾家世醇厚¶汝所為若是非
史氏福也府君謝曰兒㓜尚氣耳居無幾悉謝¶遣故所
與游者改行自勵務為恭謹每出入遇人無貴賤下之¶
尤以儉約自持視義所不當費吝不用一錢竟以力田
拓其産¶業時朝廷重糧儲設長税者其後歳比水旱加
<pb:KR4e0131_WYG_070-4a>
以軍興調發¶民不堪相率竄去田多荒税既不給長徃
徃被罪府君適代為¶之知其弊所始務先愛養民力乃
約束管内自里胥以下不得¶取民毫毛利民感悦流亡
復歸當春輙出循阡陌間勞來不倦¶為相視土地所宜
指授種樹之法糞治之方而隨所不足為補¶助之旣乃
使田甲檢視耕墾五日輙具報有惰慢者召其人誚¶之
甚則杖而徇于衆由是税入居最縣官以為能每治水
諸使¶行縣則推使前對至民生利害必反覆辨論之無
<pb:KR4e0131_WYG_070-4b>
所畏事多罷<md:KR4e0131_SBCK_070-3a>¶行洪熈年初詔天下民有户絶而田廢者
除其額許民自墾¶而薄税之然法重失實者官與長連
坐吏胥輩要求百端奸民¶徃徃持短長以快其私人揺
手觸禁莫敢籍報府君慨然曰此¶朝廷徳意也懼禍不
可遂條上得減税若干石家無私焉里人¶謝曰微公吾
屬不沾上賜矣其見於居鄉者葢如此府君¶為人孝友
而沉厚寡言人不見其喜愠重然諾自少至老未嘗¶食
言遇事可行不計利害故人多徳之而小人亦不喜然
<pb:KR4e0131_WYG_070-5a>
府君¶雖至死守之不悔也其没以宣徳二年三月十日
享年六十二¶配同縣沈氏少府君一歳勤儉孝敬助府
君成家後三歳卒合¶葬小旬原子五人晟旻昊昌昂孫
十一人曾孫若干人𤣥孫若¶干人府君嘗曰禮嫡庶異
禮秩吾當推行于家其析産令諸子¶不得與長子齒且
曰後世子孫可守此法無廢也其見於治家<md:KR4e0131_SBCK_070-3b>¶者又如此
府君葬旣六十年未有表其墓者其曾孫鑑始為狀¶請
予與鑑相知乆矣葢嘗觀其家世隠居力本輔以禮義
<pb:KR4e0131_WYG_070-5b>
文雅¶表然為江南之望意其積之者必深且長不然何
其盛至此乃¶今得府君之為人而益信焉惟李翺汲汲
於得昌黎韓子銘¶其祖之墓合於禮所謂知而能傳之
意是以君子與之況由其¶祖而及其上者鑑其孝也哉¶
　　　朱隠士墓表¶
崑山有隠士曰朱日南甫其諱夏别號勉齋系出唐孝
友先生¶仁軌初為亳人後遷於睢陽數傳為宋兵部郎中
貫以耆徳與杜¶祁公等㑹于鄉世所謂睢陽五老是也
<pb:KR4e0131_WYG_070-6a>
其後有曰子榮仕至直¶閣㓜値金兵之亂始來吳中厯
世儒宦其尤以文學知名者元¶儒學提舉徳潤國朝中
書舍人吉隠士則提舉之曾孫而中<md:KR4e0131_SBCK_070-4a>¶書之孫也父曰永
安早卒隠士㓜故未知學甫成童忽慨然自¶奮遂以儒
業世其家初未娶其母郁孺人病請治于醫師鄭有¶林
有林固儒者察其事母狀竊歎其賢因以女歸之及年
漸長¶人自百里外延致于塾而隠士亦曰吾旣不仕使
子弟頼我而¶有益亦不為獨善矣遂以授徒為業其教
<pb:KR4e0131_WYG_070-6b>
人有法學者敬服至¶終身不更他師葢隠士旣老始謝
去時從大夫士之家居者為¶雅集邑令尤賔禮之不衰
而隠士固無所求也鄉里稱必朱先¶生而不敢字葢重
其操云其家旣故所藏先世手澤與名人遺¶墨無慮數
十函後多散失乃數訪求于人積成家乘十巻提舉¶所
著有存復齋集毁于火復手自編録卒頼以傳以直閣
葬常¶熟歳必徃視且懼其終廢也請于葉文莊公表其
上然不獨厚¶其先世而已鄉先達刑部尚書顧公没旣
<pb:KR4e0131_WYG_070-7a>
乆而無後倡好義者<md:KR4e0131_SBCK_070-4b>¶治其墓亦得不廢平生旣業儒不
營生産特有數金一夕為人¶盗去己而察知其人則所
識者即隠其事不發槖中遂空不計¶也其心之仁厚如
此為詩文語皆平澹如其人尤精於書甚得¶楷法成化
二十一年四月二十七日以疾終享年七十一配鄭¶氏
有賢行子男四人曰器早卒曰文吏部觀政進士曰質
曰彬¶太學生女一人適沈傳孫男一人曰希周女一人
卜葬以卒之¶明年十一月十九日於是文將歸治葬自
<pb:KR4e0131_WYG_070-7b>
為狀請予表墓其言¶甚悲予於隠士為郡人相距六十
里而近而與其子相好二十¶餘年然未嘗一識其面葢
其足蹟少至城府已可見其高矣且¶朱自直閣之子修
撰大有以下皆葬吳縣陽山其後族人或葬¶崑山隠士
獨不忍去其先世仍命葬必陽山至是其子從之其¶孝
又可見者夫人不出而仕為隠然比比而是無足稱數
故皆<md:KR4e0131_SBCK_070-5a>¶不得隠之名如日南甫可以無愧者故題其墓而
表之
<pb:KR4e0131_WYG_070-8a>
　　　河南陽武縣儒學訓導陳先生墓表¶
先生姓陳氏其先來自永嘉在宋有諱文驥者仕蘓州
茶鹽常¶平幹辦公事始畱居長洲文驥生子榮元汾水
縣儒學教諭子¶榮生天佑天佑生元善俱平江路醫學
正元善生希武希武生¶孟敷孟敷生良紹俱不仕而業
醫不絶良紹娶韓氏太醫院判¶公達之女再娶王氏翰
林侍講汝嘉之女先生則韓出也諱頎¶字永之少孤鞠
于繼母而學于舅氏福州教授王應良通春秋¶景㤗元
<pb:KR4e0131_WYG_070-8b>
年以邑學生中應天府鄉試明年㑹試中副榜授湖州¶
府學訓導丁母憂服闋改荆州祖母喪承重服闋改陽
武先生¶精於經義用以教人日必坐齋舍懇懇講説及
為程文指授有¶法而持行清純雖不必嚴立教條人多
感化之者每各省鄉試<md:KR4e0131_SBCK_070-5b>¶爭聘校文嘗獨赴江西得士為
多在陽武時廵按御史㑹兩司¶考察校官推先生為列
郡之最因畱署開封學事以先生宜遂¶教授也章三上
舉之不報然亦非先生所望也先生狀貌癯然¶早衰年
<pb:KR4e0131_WYG_070-9a>
僅五十五即懇請致仕兩司知其志堅不可奪咸作詩¶
送之而諸生畱之不得尤以為恨葢自湖州去任已然
先生為¶人外若和易中實剛介有守事小有非義毅然
不肯為尤號亷¶潔湖州發地得竒石或謂可載歸為玩
先生曰此固非吾家物¶也卒棄不取初至荆州太守錢
公先生故人也知先生貧贈一¶官馬以便出入他日納
還之公言其可受故先生曰受則傷亷¶且亦為公汚竟
謝却舉子有懐金以希幸進者斥逐不容見或¶賺其幣
<pb:KR4e0131_WYG_070-9b>
去家人覺之則曰吾固使取之也其徳之厚又如此性¶
孝友推之以待宗族歡然也能擇交而篤於信義乆而
不變其<md:KR4e0131_SBCK_070-6a>¶為文章平實温雅詩亦清切無浮浪語所著述
有之京等録若¶干巻其曰味芝居士集者則從其别號
而名之也陳旣醫家先¶生少則通其業治病多騐及老
而家居亦資以自給然不若世¶俗之醫之計利也其娶
湯氏繼周氏朱氏子男二長亷甫次欽¶甫先卒孫男二
夢得桂孫女六先生以成化十九年八月二十¶五日卒
<pb:KR4e0131_WYG_070-10a>
享年七十明年四月十七日葬于吳縣高景山之原後¶
三年亷甫使人持其叔父顒所撰行實請予表墓予獲
交於先¶生聞先生之没方悼惜無己豈敢以不文之言
辭惟先生學行¶卓然吳人皆知之何待於表而後著將
以是為亷甫復然念今¶雖知之乆而人或不知故卒書
之後有修郡志者按而列于人¶物之類庶先生之名傳
之愈逺又非區區金石所能及也¶
　　　陳僉憲墓表<md:KR4e0131_SBCK_070-6b>¶
<pb:KR4e0131_WYG_070-10b>
宣宗章皇帝之臨御也知人善任小大之臣各當其才
庶事旣¶康四海益治時則有若監察御史陳公祚出廵
江西乃獨為¶聖學之慮具疏馳奏大畧謂帝王之學先
於明理明理在於讀¶書葢聖賢嘉言善行載在典籍皆
足以為後世師法若非素加¶講習則於理未盡明雖有
生知之質高世之見欲其行事之悉¶合於道者鮮矣陛
下備有聖徳惜經筵之典未甚興舉講¶學之功少有程
度故所講者雖得於此或未得於彼雖知其一¶或未知
<pb:KR4e0131_WYG_070-11a>
其二而於聖賢精微之藴古今治亂之由豈能周知而¶
洞察乎而所謂學尤貴乎知要知要則治功易成而效
可得惟¶宋儒眞徳秀大學一書其言明白懇切凡聖賢
之格言古今之¶實蹟無所不載陛下欲致太平舍此書
不可願於聽朝之¶暇命儒臣講説非有大故不可間歇
使知孰為邪佞之可逺孰<md:KR4e0131_SBCK_070-7a>¶為民利之可興孰為民害之
可革古今若何而治若何而亂政¶事若何而得若何而
失必能開廣聰明增光徳業而忠賢以道¶義輔徳者愈
<pb:KR4e0131_WYG_070-11b>
見於信任邪佞以竒巧蕩心者自見於疎逺天下¶之民
受福無窮矣上覽公奏己有以嗜欲邪佞等語若有¶所
指者疑焉他日以問侍臣或叩首為婉詞以對且謂祚
縁於¶忠愛所發無他上意稍解先是有㫖械公赴京并
籍其¶家比至竟不忍加刑特繫之獄英宗即位察公忠
直復其¶官盡還其家屬云公諱祚字永錫世家于吳曾
祖翠山祖正父¶子敬母顧氏公㓜即不羣弱冠補郡庠
生永樂初詔修大典以¶善書預選非其志也明年遂以
<pb:KR4e0131_WYG_070-12a>
春秋領鄉薦又二年登進士第¶入翰林為庶吉士時方
重進士科即拜河南右㕘議為政持大¶體惠愛在民嘗
與臬司官交章言事謫均州太和山佃户至則<md:KR4e0131_SBCK_070-7b>¶躬自耕
作其勞苦有人所不堪者而處之裕如同謫士大夫遣¶
子弟從受經一為講解不倦凡十年仁宗即位念謫者
才¶多可用詔吏部選起之公在選中㑹上晏駕不果用¶
宣宗初年仍命憲臣即均州郡試之公䇿第一吏部覆
試復第¶一特擢山西道監察御史公在言路愈自激厲
<pb:KR4e0131_WYG_070-12b>
一時彈劾貴幸¶為之歛蹟出廵福建紏貪黜庸自方岳
而下不少假借所至尤¶恤民隠福州屬縣民苦上官和
買破産不足供公亷知其弊即¶日禁止之民大稱快歳
滿還朝奏開白塔河漕粟事宜悉見施¶行未乆河就湮
塞劾督工役者上雖曲宥其人而在廷多¶公直旣乃有
江西之行而繫獄者幾五年始獲復官再廵湖廣¶風力
愈勁部下肅然旣而言遼王不法事上怒甚復械赴¶京
論死未幾事竟騐卒直公原之因改南京雲南道益務
<pb:KR4e0131_WYG_070-13a>
建明<md:KR4e0131_SBCK_070-8a>¶户部侍郎吳璽奏舉主事吳悦悦有過不得舉璽
被劾鞫獄者¶因以私憾附致其罪悦亦不勝考訊而死
公歎曰獄重事也法¶司故為深刻乃爾今災沴荐臻職
此之由乞坐其人以變亂成¶法罪大理依阿宜併罪之
奏可以犯在赦前幸皆不坐仍敕天¶下法司一遵律斷
當以徇私深文為戒秩滿用大臣薦擢僉福¶建按察司
事閩人素知公至是相戒不敢犯法諸軍衛厲民者¶公
痛繩之民益安焉分廵興化漳泉等郡郡舊多神祠為
<pb:KR4e0131_WYG_070-13b>
考其¶建置之由諸不載祀典與非古節義繫名教者悉
除毁之其廟¶學壇宇出官帑一新士民感之為記刻于
石乆之冦起沙尤諸¶郡騷然公時移疾不出刑部侍郎
薛希璉廵撫閩中知公賢强¶起公為力疾視事者數月
閩旣無警辭曰某自蚤歳即渉仕途¶雖庸陋無補茍有
所見不敢不盡今年幾七十且病無能為矣<md:KR4e0131_SBCK_070-8b>¶因疏請致
仕時同官以冦起皆貶斥去乃獨得請而歸閩人雖¶不
忍去公而亦為公榮之旣歸自號退翁杜門却掃日惟
<pb:KR4e0131_WYG_070-14a>
以訂¶經籍立家法為事葢年七十五而終景㤗七年二
月癸丑也以¶是年十二月庚申葬於吳山桃花塢之原
配王氏子男一曰寕¶新野王府教授女二長適辰州知
府鄒順次適太常寺少卿凌¶信孫男二曰懐曰悦悦郡
庠生女一公為人風神整峻音吐剛¶厲平生雖疾惡少
容然居官遇賢能吏輒薦舉之尤號有識鑒¶出廵時兩
値鄉舉如湘隂魯文莆陽柯潜頼公監臨得不枉抑¶後
皆知名於世若其他事死之孝治家之禮臨財之義為
<pb:KR4e0131_WYG_070-14b>
學之¶勤盖終其身如一日者其詳國有志家有傳墓有
銘可以槩見¶寛獨循教授君之請按中書舍人李君應
禎之狀節其出處之¶大畧表于墓道而復系之曰鳴呼
公乎古之遺直也其忠誠激<md:KR4e0131_SBCK_070-9a>¶發與唐劉去華等而考其
前後殆有甚難者葢方脱均州之謫¶士之厭窮阨者孰
不縮首巻舌退藏於後以自全能復進言已¶難矣況言
之所指隠然時弊以取必死之禍是固尤難也幸其¶出
一生於九死雖古之好竒節者知所懲艾而藩府之疏
<pb:KR4e0131_WYG_070-15a>
不旋¶踵而入此不亦尤難矣乎夫去華之言雖剴切止
於一落第不¶耦公言若少緩其禍則大至其挫之而氣
愈壯摧之而節彌堅¶此可見其中卓然有得而非沽一
時之名僥倖茍且以塞責者¶之所為也孔子曰邦有道
危言危行栁下惠曰直道而事人公¶其有之¶
　　　林先生墓表¶
先生諱謨字君定别號訒菴其先本閩之林氏有諱適
者避亂¶徙黄巖之泉溪歳乆族益大連起仕宦而林氏
<pb:KR4e0131_WYG_070-15b>
遂冠郡中後泉<md:KR4e0131_SBCK_070-9b>¶溪割置太平縣故今為太平人高大父
天麟以為舅後冒李氏¶至先生之子孟始復氏林遵父
命也曾大父原紳華亭知縣大¶父長民贈行部户曹主
事父茂𢎞吏部考功司貟外郎考功為¶人清節卓然為
浙東士夫稱首先生㓜承父教刻意問學正統¶辛酉以
縣學生登貢士省明年㑹試禮部中副牓授蘓州府學¶
訓導秩滿丁考功憂以疾卒于家景㤗三年九月二十
四日也¶年止四十三配同里丘氏孝子譚之孫女有賢
<pb:KR4e0131_WYG_070-16a>
行子男四人曰¶嵩曰穹俱蚤世曰孟曰蘓女二人適趙
珪季存信孫男一人曰¶保琨女二人先生旣卒之二十
三年為成化甲午十二月二十¶九日始克葬于其鄉九
嶼之原先生端介清謹人也當分教蘓¶學時弟子初入
學必執贄以見先生曰吾官雖卑然亦奉朝命¶職教誨
有禄俸之入彼雖循常禮如法律何悉拒不納則有以<md:KR4e0131_SBCK_070-10a>¶圖畵為贄者亦拒之故禮部尚書楊公仲舉實為文序
其事先¶生自守旣嚴同官頗疾之卒不變其誨人惟因
<pb:KR4e0131_WYG_070-16b>
其人願學初不¶之强故或終歳不施夏楚然諸生視其
詞貎稍厲則跼蹜如被¶撻一時感化以行業自修者有
其人先生素多病講授之餘退¶坐一室閉户蕭然不知
世間有榮利事葢嘗侍考功居京師習¶程文于陳學士
循及滿考上吏部陳適當路有氣勢能榮辱天¶下士或
謂先生稍親附之可得超遷為朝官先生至則一登其¶
門盡諸生禮竟不再徃其自守如此君子謂先生不媿
于其父¶云先生旣葬之明年孟等以書來曰先君之没
<pb:KR4e0131_WYG_070-17a>
以擇地不即得¶葬故緩罪甚重也葬而更無一言以(闕/)
人謂孟為何如且¶先君門人惟君子顯而有文其必為
我圖之他日先生之從子¶刑部侍郎鶚亦曰吾叔父所以
為師儒者不可以無述寛曰唯<md:KR4e0131_SBCK_070-10b>¶唯葢寛總角入學宫居
講下所以䝉指授者甚至終身不能忘¶也今頼以文詞
為業他人有善且録於吾師奚辭惟惜當時旣¶㓜且愚
不能悉記先生事行為可憾乃姑以所知者一二涕泣¶
而書之以復孟等俾刻之墓上庶林氏子孫有考焉
<pb:KR4e0131_WYG_070-17b>
　　　許處士墓表¶
許氏在東陽有南西二族皆出晉孝子孜之裔處士之
先則自¶西族來居邑之昭仁里有諱瓊者當宋宣和間
以捍睦冦功授¶秉義郎竟死冦難鄉人廟祀之元栁文
肅公寔為紀其事刻石¶廟中處士之十五世祖也曾祖
大有通儒術人稱草菴先生祖¶宣父本皆有隠操本娶
麟溪鄭氏再娶南溪賈氏而生處士其¶諱煜字允彰生
九月而孤旣長事其母甚孝與其伯兄光處更¶友愛凡
<pb:KR4e0131_WYG_070-18a>
事獨任其勞而不敢遺及之性勤敏自奉且薄家卒頼<md:KR4e0131_SBCK_070-11a>¶以裕顧於財不甚惜遇貧乏者徃徃賑貸之歎曰小惠
不終窮¶乎乃授以理財之術因其術獲温厚者十餘家
素剛直好面斥¶人過鄉族或相忿爭聞處士至皆惴惴
避去一邑令固貪夫也¶偶遇宿其家處士輙數其事曰
為百里宰當如是乎令大慚服¶許旣盛族世率好禮若
方蛟峯許白雲李草閣吳徳基諸名儒¶皆嘗為塾師及
其乆也遺風猶存至處士治家動遵古禮而於¶佛老巫
<pb:KR4e0131_WYG_070-18b>
覡尤加擯絶不使亂其家法其志葢將舉禮制而盡行¶
之然不幸以疾卒實成化十三年三月二十六日也享
年五十¶有四其配鄭氏諱儒字徳仁亦出麟溪為蜀府
左長史楷之曾¶孫處士燿之孫璧之子未嫁母汪氏寢
疾左右扶持者三年族¶人己稱其孝及歸于許恭敬和
慈安靜儉約宛有義門軌範人¶感而化為賢婦者亦多
以免身而病者二十年然凡遇祭祀必<md:KR4e0131_SBCK_070-11b>¶强力而起臨視
牲醴惟謹適喪處士哀甚而病劇以十三年十¶月二日
<pb:KR4e0131_WYG_070-19a>
卒享年五十九以卒之年十二月二十一日合葬于里¶
之胡山子男三人曰堪垣塤孫男三人曰佐伉俟女二
人塤予¶友王進士允達之子壻也以邑庠生持服居憂
與其兄謀所以¶顯其親者乃自為狀不逺千里來吳門
乞予書墓上之石曰不¶肖孤託婦翁之契敢以先徳累
予感其孝不忍違也夫婺多君¶子在昔為盛其顯者焯
然在人耳目隠者亦多以詩書禮義重¶於鄉評故近世
楊文貞公有云浙東尚文雅予嘗媿乎其論今¶觀處士
<pb:KR4e0131_WYG_070-19b>
為人亦可信矣三子者皆賢而有父風塤更好學將取¶
科第入官所以顯其親者又當有在¶
　　　隆池阡表¶
惟沈氏之先皆葬其里相城至處士恒吉之卒也其子
周視先<md:KR4e0131_SBCK_070-12a>¶塋卑隘始擇地于吳縣西山行數日不得他日
得隆池焉𦵏之¶初其地名龍池周以其土隆然而起也
更今名沈氏故為長洲¶邑中大家中衰有曰良琛者始
居相城能闢田復業其家以大是¶生孟淵永樂初以人才
<pb:KR4e0131_WYG_070-20a>
徴引疾歸卧江南有詩名于時而厚徳¶雅量福履最盛
配朱氏生二子其仲處士諱恒以字恒吉行别¶號同齋
自其少時與其兄貞吉同學于家塾而塾師為翰林檢¶
討陳嗣初先生也且其父徴士好客一時名流相過從
者日常¶滿坐處士因盡得接見前輩而熏其徳漸其藝
以成其名人以¶有子為徴士賀徴士旣老奉養益厚處
士乃日以致樂為事恒¶使人走市中求甘㫖之味供之
嘗夜有冦至偶外寢得脱去旣¶而念父母所在還入其
<pb:KR4e0131_WYG_070-20b>
室號呼之冦揮刃及其袂廹逐墮水中¶水適淺不溺人
以為異葢孝也其配唯亭張氏有賢行子男三<md:KR4e0131_SBCK_070-12b>¶人長曰
周次曰召先卒次曰豳女四人皆嫁其一蚤寡守節孫¶
男三人曰雲鴻曰應蟾曰應奎女四人處士貎厚而神
清望之¶温然美玉也所居窗几明潔器物古雅而竒石
嘉樹掩映庭戺¶儼如畫中風日清美每被古冠服登樓
眺望神情爽然或時扁¶舟入城畱止必僧舍焚香瀹茗
纍夕忘返善繪事妙處逼宋人¶然自重不茍作亦善為
<pb:KR4e0131_WYG_070-21a>
詩落紙可誦平生好客綽有父風日必¶具酒餚以須客
至則相與劇飲雖甚醉不亂特使諸子歌古詩¶章以為
樂其視市朝榮利事眞有漠然浮雲之意以成化十三¶
年正月晦卒享年六十有九葬以又明年正月三日於
是周泣¶告其友翰林修撰吳寛曰不肖奉先訓獲列於
士大夫間自媿¶無以顯揚之者惟幸得一言表於其阡
耳敢以狀請寛惟處士¶以風韻高逸為吳人稱慕豈其
江湖之上足以自樂而忘斯人<md:KR4e0131_SBCK_070-13a>¶乎聞昔正統間周文襄
<pb:KR4e0131_WYG_070-21b>
公以工部尚書廵撫畿内慨然以經理¶國用為已任戒
郡縣愼選長田賦者處士在選中公知其賢待¶之不以
庶人禮適歳饑發廩賑貸明年春督償亟甚民相視不¶
堪處士首率父老徃訴于公乞至秋乃償公不可則為
反復辨¶其利害公悟從之後用其言為令又民歳漕粟
輸納多不足豪¶家利以金貸比比破産處士當其徃役
也輙預貸之而不取其¶息民至今感其惠若其忘怨釋
讎䘏貧排難為惠不能盡書葢¶沈氏自徴士以高節自
<pb:KR4e0131_WYG_070-22a>
持不樂仕進子孫以為家法遂使處士¶之仁心及於一
鄉況又掩於文藝之美人不盡知之乎夫發潜¶闡幽吾
黨之事也故因周之請書其事為隆池阡表俾刻之<md:KR4e0131_SBCK_070-13b>¶　
　
　
　
　
<pb:KR4e0131_WYG_070-22b>
　
　
　
　
　
　
　
　家藏集巻七十¶
<md:KR4e0131_SBCK_071-1a>¶
<pb:KR4e0131_WYG_071-1a>
欽定四庫全書
　家藏集巻七十一¶
　　　　　　　　　　　　　明　吳寛　撰
　　
