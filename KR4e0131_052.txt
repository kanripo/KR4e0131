# -*- mode: mandoku-view; -*-
#+TITLE: 匏翁家藏集
#+DATE: 2015-09-11 16:49:25.776427
#+PROPERTY: ID KR4e0131
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 52
#+PROPERTY: FILE SB04n0168-052匏翁家藏集-卷第五十二.
<pb:KR4e0131_SBCK_052-1a>¶
匏翁家藏集卷第五十二¶
題䟦二十九首¶
　　　題臨川兩先生小𧰼後¶
吳中別有兩先生𧰼視此差小艸廬類矣獨邵菴作黃冠短氅¶
服其後亦附此詩然是目眚前所書故其貌稍壯寛旣嘗模得¶
之今再見葉廷光所藏聊記其後¶
　　　題虞邵菴趙子昻鄧文原諸家書後¶
邵菴先生於書固自能然非趙鄧書家者𩔖後人槩而評之不¶
可也丁未五月十三日偶觀崑山葉氏所藏題而還之¶
　　　䟦東城三刻¶
吏部左侍郎宜興徐公多藏古人&KR0472;蹟此三帖以皆邑中故事¶
特刻之石而爲摹之者則蔡桂芳德馨其先崑山人今居京師¶
<pb:KR4e0131_SBCK_052-1b>¶
爲衢守士弘之子攻書翰其所摹三刻幷諸題識用意精到與¶
眞蹟不差毫髪可謂勞且能矣予旣喜坡公書得傳於世而德¶
馨之勞且能者亦不欲泯其姓名而無傳因卽&KR0472;本題之以爲¶
展玩者告&KR0002;德馨之意則不圖乎此也¶
　　　䟦三楊遺&KR0472;¶
今世稱名臣必曰三楊葉文莊公因取其手&KR0472;聯屬爲卷葢重¶
其人也廬陵之書寛嘗閱其一二&KR0002;建安南郡者乃始見之耳¶
　　　䟦林尚書葉侍郎尹尚書楊尚寶聯句¶
卷中聯句林葉楊三公皆巳下世今獨尹公在然其去位亦歲¶
餘矣覽之可歎¶
　　　題全沖堂記幷詩後¶
永樂間吾郡劉康民以醫徴至京師得從館閣諸老游一時文¶
<pb:KR4e0131_SBCK_052-2a>¶
詞大畧其此卷中而其名字邑里與夫官位出處又得學士曾¶
公武功徐公疏其後可按而知也康民生六子其季爲季誠官¶
崇明醫學季誠生四子其仲爲延齡官太醫院能世其醫而保¶
此卷不失徐公云後二十年欲求諸老一字不可得公於諸老¶
爲後輩而没亦乆其一字又可得耶因延齡示此旣傷人物之¶
益謝而其從弟兵部郎中師正復爲予談其大父醫術之妙而¶
甘以士服終身又感世道之難復爲歎息而書之¶
　　　䟦趙文敏公手帖¶
天台楊氏之先仕杭宋甚顯至叔和猶宋之民也趙文敏公在¶
當時以諸王孫避兵其地館而庇之其義士也巳自宋亾而楊¶
氏亦晦旣百年再顯于　國初者數人而不幸槩以法免葢又¶
百年至吾同年商霖竟以名進士爲良法吏而楊氏復振天之¶
<pb:KR4e0131_SBCK_052-2b>¶
報叔和者其終不爽如此此則文敏公與叔和手帖而商霖檢¶
諸故書而得之者予讀之竊歎宋之屢迫于虜宗室四散蒼黃¶
奔走如杜子美哀王孫之云猶幸有叔和者而𨺚凖之屬得以¶
容身焉不然其不至於泣路岐而竄荆棘也乎此叔和之義所¶
爲可尚而文敏公乆而不&KR0111;其情猶欲榮以一官可謂知報德¶
者他固不暇論也¶
　　　䟦八一軒詩後¶
太常&KR0056;瑞安任公以八一名軒葢倣歐陽子六一云者然歐陽¶
子所好者五物而以身老其間爲六一公則所好者八物而以¶
意寓其間爲八一故六一者無物我之間八則皆物而我時取¶
其一耳此其名若同而意則不同者噫琴奕壷酒之類物之微¶
者也歐陽子渾然與之爲一其自待亦薄矣寓意於物而不畱¶
<pb:KR4e0131_SBCK_052-3a>¶
意於物如蘇長公之言公其非玩物喪志歟公所得致仕之請¶
將歸其鄕益以道自樂超然物外於八者且無一取而況所謂¶
六一云者耶¶
　　　䟦方正學壽檏堂文¶
吴江莫景周嘗從它處得正學方先生所記其家壽檏堂文而¶
或者疑非出於正學之手雖景周亦不能無疑也去歲予偶從¶
金華王允逹獲觀正學文抄而此作在焉允逹之先忠文公與¶
正學爲契舊所抄當得其眞因以告諸景周景周之疑一旦冰¶
釋遂請予識于後其意葢欲予爲左證耳然彼云記而此云䟦¶
以文體觀之當以䟦爲是¶
　　　䟦所臨東坡二帖後¶
歐陽文忠公誌老蘇先生墓云葬于彭山之安鎭鄕可龍里今¶
<pb:KR4e0131_SBCK_052-3b>¶
坡公二帖云石頭堋頭墳塋豈可龍别名先世葬處乎丹稜今¶
陳明逺爲予言眉守許君數訪蘇氏遺蹟而不可得因以舊所¶
臨二帖遺之俾執而往訪焉其或得之也¶
　　　䟦李提舉遺&KR0472;¶
崑山許氏藏元人&KR0472;蹟數&KR0083;中有茶陵李公一初題朱澤民山¶
水詩一首予識公爲賔之學士之族高祖也爲乞而歸之賔之¶
旣得甚喜遂加裱飾復俾予書其所自來葢公在元嘗登高科¶
自翰林出爲州倅後副江浙儒學提舉故吳中人家往往得其¶
詞翰觀于此&KR0083;可謂妙矣雖非其後人亦知愛之況爲其後人¶
者乎¶
　　　題山行雜錄後¶
山水在天下如方巖之竒而名不著者葢多有之鴈蕩則著矣¶
<pb:KR4e0131_SBCK_052-4a>¶
徃年文宗儒爲永嘉令得一游毎誇於予予固不能無所羡也¶
謝方石先生家居時嘗從其叔父寳慶公與其族人鄕友數輩¶
兼游兩山竆極幽䆳往返倡和詩遂成帙予讀之益羡無巳&KR0060;¶
有他日必游之誓然方石自言山多險絕處臨之使人甚恐衰¶
年筋力度不能再到矣予家去山殊逺且與先生生同歲而加¶
衰聞之興致索然又有西涯無復是夢之歎雖然吳江風利扁¶
舟如飛決䇿一行夫誰我尼其相比近如天台武夷之勝將倂¶
游之其亦未可知也¶
　　　題緦山雜詠後¶
方石先生讀書緦山之下凡一水石一䖝鳥以至&KR0266;物人事之¶
𩔖皆設爲題而成雜詠五十篇葢其起居偃息無時而不在乎¶
緦山也緦山初名杜而更之自先生始則以其地爲其先孝子¶
<pb:KR4e0131_SBCK_052-4b>¶
府君葬處而歲時聚宗族於斯因㑹緦亭名而名之者也讀其¶
詩玩其意以爲在乎區區水石虫鳥事物之間者所知亦淺矣¶
　　　䟦魏元&KR0073;遺&KR0472;¶
宋魏文靖公有賜第在吳中後改建鶴山書院其詳見邵菴虞¶
先生爲公曾孫起所著記書院東有讀易亭則公之次子靜齋¶
嘗取公謫居渠陽時舊扁而名乆之亭圯其後人曰元&KR0073;者乃¶
復搆冶之此&KR0083;則其所求詩文事實也其稱先生念焉不知何¶
人而元&KR0073;自稱玄孫殆起之子也百餘年來書院巋然猶存凡¶
廵撫大臣行部至輒舎于是而亭則復圯獨有老屋數間而巳¶
比歲刑官從大臣于是治獄遂爲縲絏鞭笞之所吳人&KR0252;乎不¶
知所謂讀易亭矣猶幸此&KR0083;爲魏文實氏家藏得以考見其地¶
葢文獻足徴如此夫文實與元&KR0073;同出畢萬之後其得失所係¶
<pb:KR4e0131_SBCK_052-5a>¶
可拘拘於楚人之&KR0003;也乎觀者當自知之¶
　　　䟦金氏所藏詩畵¶
送行詩六首其人爲陳敬陸玘黃龯唐鶴謝倫葉林上有小序¶
不著姓名葢六人之一也龯復爲圖皆以贈金彦樞者彦樞崑¶
山太倉人其曾孫祺祜竝游京師携以請題於予按詩序作于¶
洪武辛未是時朝廷方用重典予意人畏法不暇而序以爲¶
與彦樞㑹于京師有詩酒之樂豈以敬等皆非知名之士得以¶
隱于都市而事此耶然當是時雖𦒿老胥史皆以人材徴用況¶
文藝之士如六人者耶夫六人者予旣不知其終何如所知者¶
獨彦樞傳其後今巳三世祺善治生祜入太學更好學將出而¶
仕矣葢此雖微物而金氏文獻之足徴者在此後之人其尚永¶
保之勿壤¶
<pb:KR4e0131_SBCK_052-5b>¶
　　　䟦趙松雪書紈扇賦¶
右趙松雪書紈扇賦當暑誦之涼思颯然此卷觀楊文貞公題¶
識初爲莘君所藏今歸吾鄕陳湖陸氏¶
　　　䟦碧落碑¶
趙明誠金石錄舊&KR0003;謂李陽冰酷愛此碑自恨不如推擊之而¶
缺以其言爲不然極是葢因碑有缺處故流俗附㑹之如此今¶
吾子行所補豈正缺處耶此碑有別本見廣川書䟦此本精妙¶
爲初刻無疑刑部主事陳明之好古帖得此示予予於古文奇¶
字不能識況此多變體非籍其㫄釋文讀之幾不成句也¶
　　　䟦何翠谷藥案¶
仕者或與世齟齬志不得行而民不得&KR0013;其惠往往隱於醫曰¶
是亦足以行吾志惠吾民也雲間何翠谷先生故業儒嘗登鄕¶
<pb:KR4e0131_SBCK_052-6a>¶
舉將仕矣竟以醫老千里中其殆有見干此其子以仁能傳其¶
術出其先人藥案一卷相示葢其手筆也予不知醫獨愛其書¶
之妙率易中深得𣈆唐人意態是可玩也¶
　　　䟦東坡和人夢游桂林西峯詩刻¶
此東坡和人夢游桂林西峯詩也石𠜇在桂林府學字畵纎細¶
頗不𩔖他𠜇葢其石嵌壁間歲乆爲人手摸而平故文淺而然¶
顧工部以公事至廣西知予所欲得也搨而見贈惜乎&KR0083;&KR0472;不¶
甚精耳¶
　　　䟦彌明詩刻¶
此衡山道士軒轅彌明謁桂林堯君廟詩也與東坡夢游西峯¶
詩共一石顧列其後或言石𪔂聯句韓昌&KR0058;以軒轅彌明自寓¶
其姓名觀此詩作于開元二年距聯句時葢百年則昌&KR0058;且未¶
<pb:KR4e0131_SBCK_052-6b>¶
生是眞有其人矣昌&KR0058;以彌明年九十餘南軒張子考其歲以¶
爲失實固是又謂其詩比聯句格力未老以爲少作亦以年歲¶
推之也乎&KR0002;好事者託爲彌明詩以神異其人則不可得而知¶
也¶
　　　䟦漢𣈆逸士圖¶
此圖筆法之妙誠如石田所評然漢𣈆人物亦多矣&KR0002;孟敏墮¶
甑陶侃運甓之𩔖使寫之豈不尤妙也乎¶
　　　書陳氏復義莊記後¶
昔范文正公置義田于吳中宋至元族人歲食其入　國初有¶
犯法者田悉没干官今所存義田皆非舊物特續置者耳成化¶
間其族有舉進士京師者上疏乞復其田所司謝曰待子異日¶
居當道自復之未晚吾不能也竟格不行今觀東陽路西陳平¶
<pb:KR4e0131_SBCK_052-7a>¶
仲復義莊事竊歎平仲之賢然亦幸其田不没于官其𫝑爲易¶
復也¶
　　　題東行紀勝圖後¶
成化間仲山官工部治泉山東徧歷齊魯之郊公餘得覽觀古¶
聖賢遺蹟而山水佳處亦皆有足蹟焉事竣歸見沈啓南隱君¶
爲談其勝啓南遂寫成十圖其經營位置仲山之所指授也圖¶
成示予因憶往歲自吳門上京師仲山候我于任城相與恭謁¶
孔林途間度泗水望嶧山悉見題詠如岱嶽麟臺靈巖蒙嶺諸¶
景皆在杳靄空曠間甚恨不得一至今觀此圖則皆得臥游矣¶
而仲山今爲司馬屬雖坐治文書不出臺省然不&KR0002;曩時驅馳¶
登頓上下林壑雖勞而實樂觀此能無嘅然于中乎¶
　　　䟦馬氏遺文卷¶
<pb:KR4e0131_SBCK_052-7b>¶
東陽馬氏族譜序之者撫州守馬文壁䟦其後則自宋承㫖以¶
下凡十一人皆　國初名筆也歲乆斷裂其裔孫逢原貢來京¶
師始加裝飾而求李西涯學士題其首曰馬氏家寳世之爲寳¶
者多矣而逢原所寳者在此逢原其馬氏之賢子孫哉¶
　　　䟦山谷草書¶
故太常&KR0056;崑山夏公所蓄書畵燬于火者數種此山谷草書詩¶
卷葢出煨燼中者故其下竝缺一字公之子今大理寺副德聲¶
以此爲先世物手補完之與眞蹟無異自是爲夏氏後人者尤¶
宜寳藏不特爲古法書矣¶
　　　恭題進士王奎所藏制䇿題¶
弘治庚戌　今上即位之三年也乃春三月朔率循舊典䇿¶
士于　廷又明日傳臚掲㮄而安福臣王奎得賜同進士出¶
<pb:KR4e0131_SBCK_052-8a>¶
身國朝重進士科奎出安福安福在大江之西士以治春秋¶
名天下出是科者尤盛奎從後起其業益精一試禮部而名遂¶
成可謂時之俊傑也巳故事　廷對人　賜䇿問及對畢得自¶
藏以爲榮奎於是仍加表飾而藏之愈謹意不自足復奉以示¶
寛請識其下方敬諾之歎曰　朝廷待賢之禮有盛於進士科¶
者乎夫士服韋布起艸茅一旦立于　殿陛之下得近淸光¶
奉大對何幸及此苟非其人固有過闕門瞻望徘徊不可¶
得而入者矣然士當　恩寵之下其初亦未有不感激者乆則¶
&KR0111;之者皆是奎爲是豈欲誇於里之人以爲榮且幸耶懸之堂¶
壁顧諟不&KR0111;儼然如在當時&KR1006;然如處其地恍然如　渥恩之¶
方被也則豈肯&KR0018;其　君而不思報享其名而不圖稱者乎奎¶
年甚富仕宦伊始其所樹立有不頼乎此弗信¶
<pb:KR4e0131_SBCK_052-8b>¶
　　　䟦文信公&KR0472;蹟¶
文信公之死偉矣其流離之際亦惟其能以詩發之故信公之¶
有詩如屈原之有騷皆善明其死者也錢君世恒以家藏三詩¶
示予葢出公親書以&KR0009;其妹氏者此又原之女&KR0912;也乎其詩今¶
載指南錄中而此則系以與其妻妾子女決絕之言嗚呼淚下¶
如雨讀者尚然而西臺慟哭如公門下客者未必其涕之無從¶
也(過淮/亂離歌六首/邳州哭母小祥其前曰収柳女信痛/割膓胃人誰無妻兒骨肉之情但今日事到這裏於義當死)¶
(乃是命也奈何奈何途中有三詩今錄去言至於此淚下如雨/其後曰一讀此三詩便見老兄悲痛眞切之情事至於此爲之)¶
(奈何凡事只待千二哥至造物自有安排/一可將此詩呈嫂/氏歸之天命仍語靚粧瓊瑛不曾周全得母怨母怨徐妳以下)¶
(皆可道吾此意當此天翻地亂人人流落天數奈何奈何一可/令柳女環女好做人爹爹管不得涙下哽咽哽咽/一此詩本)¶
(仍可納之千二哥兄天/祥家書逹百五賢妹)¶
此卷初爲王淸獻公家物公巳没家人理筐篋書翰叢積見此¶
<pb:KR4e0131_SBCK_052-9a>¶
&KR0083;損爛將裂以拭酒巵公之子季境適見之識爲信公手書驚¶
歎存之後歸常熟陳原錫家乆之爲錢允言所得今傳其子世¶
恒庚戌十月二十三日記¶
　　　恭題糧長敕諭¶
昔在　高皇帝初定天下以蘇松等府糧饟所資擇産厚之¶
民俾理其事號以糧長每歲將征歛例赴　闕下面𦗟宣諭而¶
還自𪔂遷于北累朝恪遵其制率下敕詞于南京戸部人給一¶
道此則長洲徐淵成化十三年所給者淵家世力田及爲郡縣¶
所推擇能奉法無過事皆先集而民晏然不擾衆方頼之不幸¶
下世其弟今兵部郎中源藏是　敕惟謹寛伏讀一過大哉¶
王言其意懇切固湯武之誥天下者其詞易&KR0033;則欲民之皆曉¶
而不及文耳葢　高皇帝之典則所以導民爲善者&KR1006;然猶¶
<pb:KR4e0131_SBCK_052-9b>¶
存書曰天佑下民作之君作之師君師之道治敎之理於此數¶
百言者巳具世餘十紀民安居田里供賦稅以食人者惟恐或¶
後而　國用饒足倉粟紅腐如漢盛時孰非吾　君訓戒之¶
力也哉¶
　　　䟦沈石田畵冊¶
石田翁爲王府博作此小冊山水竹木花果虫鳥無乎不具其¶
亦能矣近時畵家可以及此者惟錢塘戴文進一人然文進之¶
能止於畵耳&KR0002;夫吮&KR0472;之餘綴以短句隨物賦形各極其&KR0208;則¶
翁當獨歩於今日也¶
　　　書嘉魚縣湖西義學記後¶
宋慶曆間范文正公置義田于吳中以瞻宗族其惠止於一家¶
同時嘉魚李宗儒宗儀兄弟卽所居湖西特建義學則其惠不¶
<pb:KR4e0131_SBCK_052-10a>¶
止及于一家且延于鄰邑矣李氏自宋至元仕宦不絶入¶
國朝又大發干都御史田數年來承芳承恩承箕又竝以科第¶
顯爲義之報其逺如此今承芳官大理以義學爲先世事恨其¶
乆廢與諸弟有志興復而方未足也過予談其事予甚嘉之因¶
謾書以記他日事成則學者之受惠而後人之食報其有窮巳¶
耶弘治辛亥六月一日書¶
　　　題陸𪔂儀訓子帖後¶
𪔂儀太常平日訓其子爰無所不至此又特書以授之者爰旣¶
能受訓且保其先人手筆不&KR0111;可謂賢子矣於是𪔂儀之没三¶
年&KR0099;想哲人不可復見閱此爲之泫然¶
<pb:KR4e0131_SBCK_052-10b>¶
¶
匏翁家藏集卷第五十二¶
