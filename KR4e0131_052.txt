# -*- mode: mandoku-view -*-
#+TITLE: 家藏集
#+DATE: 2015-09-23 10:28:16
#+PROPERTY: JUAN 52


五十二¶
　　　　　　　　　　　　明　吴寛　撰
　　題跋二十九首¶
　　　題臨川兩先生小像後¶
吴中别有兩先生像視此差小草廬類矣獨邵菴作黄
冠短氅¶服其後亦附此詩然是目眚前所書故其貌稍
壯寛既嘗模得¶之今再見葉廷光所藏聊記其後
<pb:KR4e0131_WYG_052-1b>
　　　題虞邵菴趙子昂鄧文原諸家書後¶
邵菴先生於書固自能然非趙鄧書家者類後人概而
評之不¶可也丁未五月十三日偶觀崑山葉氏所藏題
而還之¶
　　　跋東坡三刻¶
吏部左侍郎宜興徐公多藏古人墨蹟此三帖以皆邑
中故事¶特刻之石而為摹之者則蔡桂芳徳馨其先崑
山人今居京師<md:KR4e0131_SBCK_052-1b>¶為衢守士𢎞之子攻書翰其所摹三刻
<pb:KR4e0131_WYG_052-2a>
并諸題識用意精到與¶真蹟不差毫髪可謂勞且能矣
予既喜坡公書得傳於世而徳¶馨之勞且能者亦不欲
冺其姓名而無傳因即墨本題之以為¶展玩者告若徳
馨之意則不圗乎此也¶
　　　跋三楊遺墨¶
今世稱名臣必曰三楊葉文莊公因取其手墨聮屬為
巻盖重¶其人也廬陵之書寛嘗閲其一二若建安南郡
者乃始見之耳
<pb:KR4e0131_WYG_052-2b>
　　　跋林尚書葉侍郎尹尚書楊尚寳聮句¶
巻中聮句林葉楊三公皆已下世今獨尹公在然其去
位亦嵗¶餘矣覽之可歎¶
　　　題全沖堂記并詩後¶
永樂間吾郡劉康民以醫徵至京師得從館閣諸老游
一時文<md:KR4e0131_SBCK_052-2a>¶詞大畧具此巻中而其名字邑里與夫官位出
處又得學士曾¶公武功徐公䟽其後可按而知也康民
生六子其季為季誠官¶崇明醫學季誠生四子其仲為
<pb:KR4e0131_WYG_052-3a>
延齡官太醫院能世其醫而保¶此巻不失徐公云後二
十年欲求諸老一字不可得公於諸老¶為後輩而没亦
久其一字又可得耶因延齡示此既傷人物之¶益謝而
其從弟兵部郎中師正復為予談其大父醫術之妙而¶
甘以士服終身又感世道之難復為歎息而書之¶
　　　跋趙文敏公手帖¶
天台楊氏之先仕杭宋甚顯至叔和猶宋之民也趙文
敏公在¶當時以諸王孫避兵其地館而庇之其義士也
<pb:KR4e0131_WYG_052-3b>
已自宋亡而楊¶氏亦晦既百年再顯于國初者數人而
不幸概以法免盖又¶百年至吾同年商霖竟以名進士
為良法吏而楊氏復振天之<md:KR4e0131_SBCK_052-2b>¶報叔和者其終不爽如此
此則文敏公與叔和手帖而商霖檢¶諸故書而得之者
予讀之竊歎宋之屢廹于敵宗室四散蒼黄¶奔走如杜
子美哀王孫之云猶幸有叔和者而隆凖之屬得以¶容
身焉不然其不至於泣路岐而竄荆棘也乎此叔和之
義所¶為可尚而文敏公久而不忘其情猶欲榮以一官
<pb:KR4e0131_WYG_052-4a>
可謂知報徳¶者他固不暇論也¶
　　　跋八一軒詩後¶
太常卿瑞安任公以八一名軒盖倣歐陽子六一云者
然歐陽¶子所好者五物而以身老其間為六一公則所
好者八物而以¶意寓其間為八一故六一者無物我之
間八則皆物而我時取¶其一耳此其名若同而意則不
同者噫琴奕壺酒之類物之微¶者也歐陽子渾然與之
為一其自待亦薄矣寓意於物而不留<md:KR4e0131_SBCK_052-3a>¶意於物如蘇長
<pb:KR4e0131_WYG_052-4b>
公之言公其非玩物喪志歟公既得致仕之請¶將歸其
鄉益以道自樂超然物外於八者且無一取而况所謂¶
六一云者耶¶
　　　跋方正學夀樸堂文¶
吴江莫景周嘗從他處得正學方先生所記其家夀樸
堂文而¶或者疑非出於正學之手雖景周亦不能無疑
也去嵗予偶從¶金華王允達獲觀正學文抄而此作在
焉允逹之先忠文公與¶正學為契舊所抄當得其真因
<pb:KR4e0131_WYG_052-5a>
以告諸景周景周之疑一旦氷¶釋遂請予識于後其意
盖欲予為左證耳然彼云記而此云跋¶以文體觀之當
以跋為是¶
　　　跋所臨東坡二帖後¶
歐陽文忠公誌老蘇先生墓云𦵏于彭山之安鎮鄉可
龍里今<md:KR4e0131_SBCK_052-3b>¶坡公二帖云石頭堋頭墳塋豈可龍别名先世
𦵏處乎丹稜令¶陳明逺為予言眉守許君數訪蘇氏遺
蹟而不可得因以舊所¶臨二帖遺之俾執而往訪焉其
<pb:KR4e0131_WYG_052-5b>
或得之也¶
　　　跋李提舉遺墨¶
崑山許氏藏元人墨蹟數紙中有茶陵李公一初題朱
澤民山¶水詩一首予識公為賔之學士之族髙祖也為
乞而歸之賔之¶既得甚喜遂加裱飾復俾予書其所自
来盖公在元嘗登髙科¶自翰林出為州倅後副江浙儒
學提舉故吳中人家往往得其¶詞翰觀于此紙可謂妙矣
雖非其後人亦知愛之况為其後人¶者乎
<pb:KR4e0131_WYG_052-6a>
　　　題山行雜録後¶
山水在天下如方巖之竒而名不著者盖多有之雁蕩
則著矣<md:KR4e0131_SBCK_052-4a>¶往年文宗儒為永嘉令得一游每誇於予予固
不能無所羡也¶謝方石先生家居時嘗從其叔父寳慶
公與其族人鄉友數輩¶兼游兩山窮極幽邃往反倡和
詩遂成帙予讀之益羡無已竊¶有他日必游之誓然方
石自言山多險絶處臨之使人甚恐衰¶年筋力度不能
再到矣予家去山殊逺且與先生生同嵗而加¶衰聞之
<pb:KR4e0131_WYG_052-6b>
興致索然又有西涯無復是夢之歎雖然吴江風利扁¶
舟如飛决䇿一行夫誰我尼其相比近如天台武夷之
勝將併¶游之其亦未可知也¶
　　　題緦山雜詠後¶
方石先生讀書緦山之下凡一水石一蟲鳥以至器物
人事之¶類皆設為題而成雜詠五十篇盖其起居偃息
無時而不在乎¶緦山也緦山初名杜而更之自先生始
則以其地為其先孝子<md:KR4e0131_SBCK_052-4b>¶府君𦵏處而嵗時聚宗族於斯
<pb:KR4e0131_WYG_052-7a>
因㑹緦亭名而名之者也讀其¶詩玩其意以為在乎區
區水石蟲鳥事物之間者所知亦淺矣¶
　　　跋魏元裕遺墨¶
宋魏文靖公有賜第在吴中後改建鶴山書院其詳見
邵菴虞¶先生為公曾孫起所著記書院東有讀易亭則
公之次子靜齋¶嘗取公謫居渠陽時舊匾而名久之亭
圯其後人曰元裕者乃¶復搆治之此紙則其所求詩文
事實也其稱先生念焉不知何¶人而元裕自稱𤣥孫殆
<pb:KR4e0131_WYG_052-7b>
起之子也百餘年来書院巋然猶存凡¶巡撫大臣行部
至輙舍于是而亭則復圮獨有老屋數間而已¶比嵗刑
官從大臣于是治獄遂為縲絏鞭笞之所吴人茫乎不¶
知所謂讀易亭矣猶幸此紙為魏文實氏家藏得以考
見其地¶盖文獻足徵如此夫文實與元裕同出畢萬之
後其得失所係<md:KR4e0131_SBCK_052-5a>¶可拘拘於楚人之説也乎觀者當自知
之¶
　　　跋金氏所藏詩畫
<pb:KR4e0131_WYG_052-8a>
送行詩六首其人為陳敬陸玘黄鉞唐鶴謝倫葉林上
有小序¶不著姓名盖六人之一也鉞復為圗皆以贈金
彦樞者彦樞崑¶山太倉人其曽孫祺祜並游京師携以
請題於予按詩序作于¶洪武辛未是時朝廷方用重典
予意人畏法不暇而序以為¶與彦樞㑹于京師有詩酒
之樂豈以敬等皆非知名之士得以¶隠于都市而事此
耶然當是時雖耆老胥史皆以人材徵用况¶文藝之士
如六人者耶夫六人者予既不知其終何如所知者¶獨
<pb:KR4e0131_WYG_052-8b>
彦樞傳其後今已三世祺善治生祜入太學更好學將
出而¶仕矣盖此雖微物而金氏文獻之足徵者在此後
之人其尚永¶保之勿壊<md:KR4e0131_SBCK_052-5b>¶　　　跋趙松雪書紈扇賦¶
右趙松雪書紈扇賦當暑誦之凉思颯然此巻觀楊文
貞公題¶識初為莘君所藏今歸吾鄉陳湖陸氏¶
　　　跋碧落碑¶
趙明誠金石録舊說謂李陽氷酷愛此碑自恨不如推
<pb:KR4e0131_WYG_052-9a>
擊之而¶缺以其言為不然極是盖因碑有缺處故流俗
附㑹之如此今¶吾子行所補豈正缺處耶此碑有别本
見廣川書跋此本精妙¶為初刻無疑刑部主事陳明之
好古帖得此示予予於古文竒¶字不能識况此多變體
非藉其旁釋文讀之幾不成句也¶
　　　跋何翠谷藥案¶
仕者或與世齟齬志不得行而民不得被其惠往往隠
於醫曰¶是亦足以行吾志惠吾民也雲間何翠谷先生
<pb:KR4e0131_WYG_052-9b>
故業儒嘗登鄉<md:KR4e0131_SBCK_052-6a>¶舉將仕矣竟以醫老于里中其殆有見
于此其子以仁能傳其¶術出其先人藥案一巻相示盖
其手筆也予不知醫獨愛其書¶之妙率易中深得晉唐
人意態是可玩也¶
　　　跋東坡和人夢游桂林西峰詩刻¶
此東坡和人夢游桂林西峰詩也石刻在桂林府學字
畫纎細¶頗不類他刻盖其石嵌壁間嵗久為人手摸而
平故文淺而然¶顧工部以公事至廣西知予所欲得也
<pb:KR4e0131_WYG_052-10a>
搨而見贈惜乎紙墨不¶甚精耳¶
　　　跋彌明詩刻¶
此衡山道士軒轅彌明謁桂林堯君廟詩也與東坡夢
游西峰¶詩共一石顧列其後或言石鼎聮句韓昌黎以
軒轅彌明自寓¶其姓名觀此詩作于開元二年距聮句
時盖百年則昌黎且未<md:KR4e0131_SBCK_052-6b>¶生是真有其人矣昌黎以彌明
年九十餘南軒張子考其嵗以¶為失實固是又謂其詩
比聮句格力未老以為少作亦以年嵗¶推之也乎若好
<pb:KR4e0131_WYG_052-10b>
事者託為彌明詩以神異其人則不可得而知¶也¶
　　　跋漢晉逸士圖¶
此圗筆法之妙誠如石田所評然漢晉人物亦多矣若
孟敏墮¶甑陶侃運甓之類使寫之豈不尤妙也乎¶
　　　書陳氏復義莊記後¶
昔范文正公置義田于吴中宋至元族人嵗食其入國
初有¶犯法者田悉没于官今所存義田皆非舊物特續
置者耳成化¶間其族有舉進士京師者上䟽乞復其田
<pb:KR4e0131_WYG_052-11a>
所司謝曰待子異日¶居當道自復之未晚吾不能也竟
格不行今觀東陽路西陳平<md:KR4e0131_SBCK_052-7a>¶仲復義莊事竊歎平仲之
賢然亦幸其田不没于官其勢為易¶復也¶
　　　題東行紀勝圗後¶
成化間仲山官工部治泉山東徧歴齊魯之郊公餘得
覽觀古¶聖賢遺蹟而山水佳處亦皆有足蹟焉事竣歸見
沈啓南隠君¶為談其勝啓南遂寫成十圗其經營位置
仲山之所指授也圗¶成示予因憶往嵗自吴門上京師
<pb:KR4e0131_WYG_052-11b>
仲山候我于任城相與恭謁¶孔林途間度泗水望嶧山
悉見題詠如岱嶽麟䑓靈巖蒙&KR0656;諸¶景皆在杳靄空曠
間甚恨不得一至今觀此圗則皆得卧游矣¶而仲山今
為司馬屬雖坐治文書不出䑓省然不若曩時驅馳¶登
頓上下林壑雖勞而實樂觀此能無嘅然于中乎¶
　　　跋馬氏遺文巻<md:KR4e0131_SBCK_052-7b>¶東陽馬氏族譜序之者撫州守馬文壁跋其後則自宋
承旨以¶下凡十一人皆國初名筆也嵗久斷裂其裔孫
<pb:KR4e0131_WYG_052-12a>
逢原貢来京¶師始加裝飾而求李西涯學士題其首曰
馬氏家寳世之為寳¶者多矣而逢原所寳者在此逢原
其馬氏之賢子孫哉¶
　　　跋山谷草書¶
故太常卿崑山夏公所蓄書畫燬于火者數種此山谷
草書詩¶巻盖出煨燼中者故其下並缺一字公之子今
大理寺副徳聲¶以此為先世物手補完之與真蹟無異
自是為夏氏後人者尤¶宜寳藏不特為古法書矣
<pb:KR4e0131_WYG_052-12b>
　　　恭題進士王奎所藏制䇿題¶
𢎞治庚戌今上即位之三年也乃春三月朔率循舊典
䇿¶士于廷又明日傳臚掲榜而安福臣王奎得賜同進
士出<md:KR4e0131_SBCK_052-8a>¶身國朝重進士科奎出安福安福在大江之西士
以治春秋¶名天下出是科者尤盛奎從後起其業益精
一試禮部而名遂¶成可謂時之俊傑也已故事廷對人
賜䇿問及對畢得自¶藏以為榮奎於是仍加表飾而藏
之愈謹意不自足復奉以示¶寛請識其下方敬諾之歎
<pb:KR4e0131_WYG_052-13a>
曰朝廷待賢之禮有盛於進士科¶者乎夫士服韋布起
草茅一旦立于殿陛之下得近清光¶奉大對何幸及此
茍非其人固有過闕門瞻望徘徊不可¶得而入者矣然
士當恩寵之下其初亦未有不感激者久則¶忘之者皆
是奎為是豈欲誇於里之人以為榮且幸耶懸之堂¶壁
顧諟不忘儼然如在當時凛然如處其地恍然如渥恩
之¶方被也則豈肯負其君而不思報享其名而不圗稱
者乎奎¶年甚富仕宦伊始其所樹立有不賴乎此弗信<md:KR4e0131_SBCK_052-8b>¶
<pb:KR4e0131_WYG_052-13b>
　　　跋文信公墨蹟¶
文信公之死偉矣其流離之際亦惟其能以詩發之故
信公之¶有詩如屈原之有騷皆善明其死者也錢君世
恒以家藏三詩¶示予盖出公親書以寄其妹氏者此又
原之女嬃也乎其詩今¶載指南録中而此則系以與其
妻妾子女决絶之言嗚呼淚下¶如雨讀者尚然而西臺
慟哭如公門下客者未必其涕之無從¶也(過淮首亂離/歌六    邳)
(州哭母小祥其前曰收柳女信痛割腸胃人誰無妻兒/骨月之情但今日事到這裏於義當死¶乃是命也奈何)
<pb:KR4e0131_WYG_052-14a>
(奈何途中有三詩今録去言至於此淚下如雨其後曰/一讀此三詩便見老兄悲痛真切之情事至於此為之)¶
(奈何凡事只待千二哥至造物自有安排周一可將此/詩呈嫂氏歸之天命仍語靚粧瓊瑛不曽  全得母怨)
(毋怨徐妳以下¶皆可道吾此意當此天地否塞人人流/落天數奈何奈何一可令栁女環女好做人爹爹管不)
(得淚下哽咽哽咽家一此詩本¶仍可納/之千二哥兄天祥  書逹百五賢妹)¶
此巻初為王清獻公家物公已没家人理筐箧書翰叢
積見此<md:KR4e0131_SBCK_052-9a>¶紙損爛將裂以拭酒巵公之子季境適見之識
為信公手書驚¶歎存之後歸常熟陳原錫家久之為錢
允言所得今傳其子世¶恒庚戌十月二十三日記
<pb:KR4e0131_WYG_052-14b>
　　　恭題糧長敕諭¶
昔在髙皇帝初定天下以蘇松等府糧饟所資擇産厚
之¶民俾理其事號以糧長每嵗將征歛例赴闕下面聽
宣諭而¶還自鼎遷于北累朝恪遵其制率下敕詞于南
京户部人給一¶道此則長洲徐淵成化十三年所給者
淵家世力田及為郡縣¶所推擇能奉法無過事皆先集
而民晏然不擾衆方賴之不幸¶下世其弟今兵部郎中
源藏是敕惟謹寛伏讀一過大哉¶王言其意懇切固湯
<pb:KR4e0131_WYG_052-15a>
武之誥天下者其詞易直則欲民之皆曉¶而不及文耳
盖髙帝之典則所以導民為善者凛然猶<md:KR4e0131_SBCK_052-9b>¶存書曰天佑
下民作之君作之師君師之道治教之理於此數¶百言
者已具世餘十紀民安居田里供賦税以食人者惟恐
或¶後而國用饒足倉粟紅腐如漢盛時孰非吾君訓戒
之¶力也哉¶
　　　跋沈石田畫冊¶
石田翁為王府博作此小冊山水竹木花果蟲鳥無乎
<pb:KR4e0131_WYG_052-15b>
不具其¶亦能矣近時畫家可以及此者惟錢塘戴文進
一人然文進之¶能止於畫耳若夫吮墨之餘綴以短句
随物賦形各極其趣則¶翁當獨歩於今日也¶
　　　書嘉魚縣湖西義學記後¶
宋慶厯間范文正公置義田于吴中以贍宗族其惠止
於一家¶同時嘉魚李宗儒宗儀兄弟即所居湖西特建
義學則其惠不<md:KR4e0131_SBCK_052-10a>¶止及于一家且延于鄰邑矣李氏自宋
至元仕宦不絶入¶國朝又大發于都御史田數年来承
<pb:KR4e0131_WYG_052-16a>
芳承恩承箕又並以科第¶顯為義之報其逺如此今承
芳官大理以義學為先世事恨其¶久廢與諸弟有志興
復而力未足也過予談其事予甚嘉之因¶謾書以記他
日事成則學者之受惠而後人之食報其有窮已¶耶𢎞
治辛亥六月一日書¶
　　　題陸鼎儀訓子帖後¶
鼎儀太常平日訓其子爰無所不至此又特書以授之
者爰既¶能受訓且保其先人手筆不忘可謂賢子矣於
<pb:KR4e0131_WYG_052-16b>
是鼎儀之没三¶年慨想哲人不可復見閱此為之泫然<md:KR4e0131_SBCK_052-10b>¶　
　
　
　
　
　
　家藏集巻五十二¶
<md:KR4e0131_SBCK_053-1a>¶
<pb:KR4e0131_WYG_053-1a>
欽定四庫全書
　家藏集巻
