# -*- mode: mandoku-view -*-
#+TITLE: 家藏集
#+DATE: 2015-09-23 10:28:16
#+PROPERTY: JUAN 51


三十二首¶
　　　䟦夏憲副所藏禇河南書兒寛贊墨蹟¶
書家謂作真字能寓篆𨽻法則髙古今觀禇公所書益
信¶
　　　跋東坡墨蹟
<pb:KR4e0131_WYG_051-1b>
予嘗見東坡所書九歌于吴中今復從憲副夏公見此
筆意尤¶覺老硬然東坡所為惓惓於正則者疑皆在黄
惠瓊儋時書觀¶者必能㑹此意於紙墨間也而其後嵗
月氏名皆不著豈常所¶謂多難畏人者耶¶
　　　書邵通判決防詩後¶
吴人得圍田之利久矣比嵗大水冒隄上田至與江湖
相連嵗¶屢不收而民益困此可獨咎乎天時哉盖田之
利修於人力而<md:KR4e0131_SBCK_051-1b>¶亦未嘗不壊於人力其所以壊之者專
<pb:KR4e0131_WYG_051-2a>
其利於己而不恤乎人¶耳今長洲崑山常熟三縣皆在
郡東彌望皆昔之良田也田傍¶故有渠豪民争堰之以
為己利每夏秋雨作水不得洩凡田之¶居上流者始病
至於舟楫阻而不通其為害亦久矣壬寅之夏¶今通守
沔陽邵侯受巡撫王公之命往決之計六十餘堰先是¶
欲為此役者民徃往持挺相擊逐其婦子争卧堰上至
不得施¶畚鍤惟督役者闒茸且茍小利而不知大惠其
事遂已侯獨不¶顧奮然為之而害始除更立條約以為
<pb:KR4e0131_WYG_051-2b>
後禁春秋葵丘之命曰¶無曲防而孟子譏白圭以鄰國
為壑若侯非知為政者乎近有¶携鄉人歌詩數篇至京
師所以頌侯之惠甚悉凡仕於朝者¶遂從而和之於是
吴田皆登嵗則大熟予適讀其詩竊喜呉人¶之有生意
也為之三復不已而因有説焉盖常熟東北有白茅<md:KR4e0131_SBCK_051-2a>¶港
水所從入海而海潮亦從而入者也潮日再至皆濁泥
既退¶而泥留嵗久海口漸堙水不得盡洩自有吴以来
盖不知幾濬¶矣予聞父老云元末偽吴張士誠嘗發卒
<pb:KR4e0131_WYG_051-3a>
數萬事此而功竟成¶今十紀于此濬之實維其時王公
盖嘗有意而未暇及使復委¶其事於侯吾知其必濟也¶
　　　跋沈啓南畫巻¶
吴中多湖山之勝予數與沈君啓南往游其間尤勝處
輒有詩¶紀之然不若啓南紀之于畫之似也大理楊公
方嚮用于時顧¶有山水之好得此巻愛之而以示予予
去吴中数年矣山水勝¶處雖嘗往来于懐然其景象特
如夢寐中不復了了閲此何異¶短輿孤棹穿雲渉澗徜
<pb:KR4e0131_WYG_051-3b>
徉終日而凡市橋田舍林亭溪閣與夫¶漁樵所集仙佛
所居魚鳥之閒暇烟霞之晻靄几案間一覽殆<md:KR4e0131_SBCK_051-2b>¶徧而且
免夫登頓之勞何其樂哉¶
　　　題朱文公請祠治姦二劄¶
寛伏讀文公與時宰二手劄大儒君子恬靜剛直之氣
數百載¶之下猶充溢紙墨間其門人序公事行所謂謹
難進之禮厲易¶退之節不貶道以求售不狥俗以茍安
者亦畧可以窺見矣二¶劄今為盱眙陳明之所藏明之
<pb:KR4e0131_WYG_051-4a>
初登進士第將有官守其不徒¶玩此必有所以嚮慕之
者在矣¶
　　　跋張即之墨蹟¶
昔人謂八音與政通而文章以時髙下豈惟文章哉字
畫亦然¶故因時可以知書因書可以驗時有不可逃者
張即之生宋南¶渡後書名在當時甚盛此所書杜詩已
不完開化徐敦夫得以¶示予盖書之變至此已極當時
所以重之則世變亦可知矣夫<md:KR4e0131_SBCK_051-3a>¶即之欲自成家故其書
<pb:KR4e0131_WYG_051-4b>
法如此若以虞道園之説斷之則亦太¶甚矣乎¶
　　　跋朱存復録范文穆公田園雜興詩後¶
士起里巷登廟朝往往溺于富貴雖為人劾而逐之不
知退即¶退焉長歎無聊日夜跂望召命之至視田園蕭
散漠然不知所¶以為樂者何限范文穆公仕南宋至參
知政事而為吴人築老¶圃堂於石湖之濵種梅萬株歌
詠自樂此其所賦四時田園雜¶興詩也其詩六十首凡
村居景物摹寫殆盡雖老於犁鋤間者¶或不能及而感
<pb:KR4e0131_WYG_051-5a>
歎民隠之意時復寓焉公嘗使金與金主面定¶受書之
禮庭中紛然共怒至欲殺之公不為動竟完節而歸今¶
讀其詩特一田父野翁耳安知前日毅然不屈於疆場
之外者¶乃其人耶於是可以見公之所養矣公詩自序
作於淳熙丙午<md:KR4e0131_SBCK_051-3b>¶此則録寄其同年者謂幸且老健所作
將不止此抑不知後来¶果有作否惜不得其全集閱之
元征東儒學提舉朱存復先生¶手録其詩成巻其𤣥孫
今進士天昭持示予先生以文學知名¶于吴懐抱髙潔
<pb:KR4e0131_WYG_051-5b>
實有文穆之風録此可以見其好尚而天昭向¶用伊始
未暇及此顧予老且至他日乞身而歸訪公遺蹟取其¶
詩歌之以與田父野翁相倡和於隴畝之上亦足以樂
也¶
　　　跋元人顧玉山小像¶
玉山小像五觀浴馬與摘阮皆壯嵗事豪侠之氣可掬
何其偉¶也補釋典寫道經則游心虛寂之地其氣已衰
至於既老方牀¶曲几與一老翁對語癯然病狀宛若維
<pb:KR4e0131_WYG_051-6a>
摩詰又何其&KR0629;也然是¶時玉山方避徵辟為全身逺害
之計與夫屑屑於得失以犯孔¶子血氣之戒者豈不猶
賢乎五象今特有石刻一存吴中所謂<md:KR4e0131_SBCK_051-4a>¶補釋典者予從
其五世孫鏞觀此展玩之餘不能無蒙莊氏三¶患之歎¶
　　　跋桃源雅集記¶
元之季吴中多富室争以奢侈相髙然好文而喜客者
皆莫若¶顧玉山百餘年来吴中尚能道其盛而予又嘗
閱玉山名勝集¶則當時所與名士登臨宴賞之文辭皆
<pb:KR4e0131_WYG_051-6b>
在信乎其盛也玉山在¶國初以其子元臣為元故官從
詔㫖徙居中都於是一時富¶室或徙或死聲銷景滅蕩
然無存獨玉山之後仕宦不絶再世¶為御醫其𤣥孫士
通以醫學正術致仕好文如先世今以其官¶傳子鏞鏞
以公事来京師謂予為鄉人也携示此巻盖桃源為¶玉
山隠居諸景之冠而此集楊銕厓又所謂諸集之冠者
也風¶流文采儼然有晉宋人遺意豈其世已亂託此而
逃焉者耶其<md:KR4e0131_SBCK_051-4b>¶事已不必論惟此集至今已百三十五年
<pb:KR4e0131_WYG_051-7a>
而顧氏之孫不失衣¶冠之族藏其故物宛然如新其亦
可謂賢矣¶
　　　跋元人與朱澤民提學手簡¶
有元名公竒士與夫方外髙流其手蹟大畧見於巻中
即此可¶見提學公文雅之盛足以致人之愛慕也衛幕
許君鴻髙得于¶朱氏以鄉先達故藏之甚謹朱氏雖欲
復之忍弗能舍盖其好¶古如此巻中獨虞邵菴一札非
出親書特注名其後乃病目中¶所注也許君所得又有
<pb:KR4e0131_WYG_051-7b>
當時與提學公韻語數十篇别為巻藏¶于家¶
　　　跋屈可菴墨竹巻¶
屈可菴作此四紙遺吴惟謙刑部盡其所長者矣惟謙
外舅為¶太常夏公公以墨竹名世惟謙得之既多然復
有取於可菴豈<md:KR4e0131_SBCK_051-5a>¶非欲兼收而並蓄者耶¶
　　　題韓都憲手札¶
成化元年廣蠻反朝廷命今武靖趙公往征而起都憲
韓公¶於浙省贊之方二公行師檄書所至人爭用命固
<pb:KR4e0131_WYG_051-8a>
已震懾蠻方¶矣此則都憲一時遺武靖書札而一二韻
語亦附其間武靖既¶戒其子謹藏之俾以示予夫此雖
皆片紙而予因得窺見二公¶之所以成功者盖人共事
未有不成於和而敗於乖况行師又¶國之大事乎今觀
二公之深謀宻議纎悉不遺其相推相信宛¶然若兄弟
朋友之相告語者宜其一舉平蠻武功赫然與狄青¶崑
崙闗之㨗相望是豈僥倖者哉他日都憲歸休吴下寛
以里¶人辱不鄙得數接言論時既病矣激烈之氣猶溢
<pb:KR4e0131_WYG_051-8b>
眉睫間而今¶則已矣世之偉然如公者不可復得矣所
幸充國雖老征蠻籌<md:KR4e0131_SBCK_051-5b>¶䇿朝廷猶將訪之殘冦不足滅也¶
　　　題岳蒙泉與其子婿李士常御史手帖¶
觀蒙泉翁手帖其間因士常有兄之喪不肯應舉而力
勸之之¶語益嘆士常之賢逺於人而非今世所能及也
巻内雜以葉文¶莊公遺蒙泉一帖盖與翁論士常學業
因以附之耳¶
　　　跋宋王伯虎受官敕四道
<pb:KR4e0131_WYG_051-9a>
右宋王伯虎初登進士第授建州司理參軍時所受敕
也按許¶文定公將志公墓公為司理州有疑獄久不决
乃命撤械休于¶庭帷其㕔而潛聽之囚互相咎質其是
非明日訊之衆相顧而¶驚以服出其濫死者三四人然
則公可謂能其官不負於敕詞¶矣公字炳之閩之福清
人仕至户部郎中從子伯起後家吴中¶是生著作先生
信伯為河南程氏門人子孫累世業儒又十世<md:KR4e0131_SBCK_051-6a>¶為訥齋
隠君時勉且以醫名保其先世敕牒凡數軸手授其子
<pb:KR4e0131_WYG_051-9b>
觀使謹藏之噫吴多故家求能保其故物而不失者吾
見王氏¶而已觀字惟顒方以名醫徵赴京師以予交其
父子間也盡携¶其所藏者示予以嵗月考之此軸最久
盖嘉祐四年至今幾六¶百年矣¶
按墓誌公以流内銓主簿改太子中允檢詳樞宻院禮
房吏房¶文字一時建白數事議者以為知大體而刪定
例冊自宋初以¶来為件得八千七百有竒又以泰山汾
隂籍田朝陵行幸之類¶非常禮摭其行於時者為件得
<pb:KR4e0131_WYG_051-10a>
一千五百又以髙麗入貢修成¶宴勞式皆奏上之觀此
則宋之彌文亦可見矣此敕按家乘所¶録首缺敕王伯
虎等樞宻本兵九字¶
公以館閣校勘坐事謫監鈆山縣鹽酒稅敕詞所謂小
疵去職<md:KR4e0131_SBCK_051-6b>¶者也哲宗初遷朝奉郎再遷秘書省校書郎獲
被此敕其後亦¶缺數行其詞載家乘可考也¶
按王氏録本公凡五被制敕今真蹟之存者四然多缺
而不完¶此則權饒州軍所受者亦缺其前數行幸當時
<pb:KR4e0131_WYG_051-10b>
三省官所署名¶皆在若呂申公汲公孔舍人在中書劉
忠肅公顧龍圖在門下¶王右丞在尚書而吏部則蘇公
子容孫公莘老元祐人才信乎¶極一時之盛矣¶
　　　跋宋髙宗奬諭著作郎王蘋敕¶
宋著作王先生在紹興初以布衣被薦得召見行在當
戎馬間¶陳說數百言正而不迂髙宗重之因有通儒之
目遂除秘書省¶正字未幾兼史館檢勘㑹敕范沖重修
神宗哲宗實録以辨宣¶仁太后之誣先生適預其事書
<pb:KR4e0131_WYG_051-11a>
成此其奬諭之詞也已而有著<md:KR4e0131_SBCK_051-7a>¶作郎之命一時因論昔
詆誣之罪追貶章惇蔡卞公論翕然始¶行然先生之學
實出於伊川程氏以躬行實踐致君澤民為事¶初不專
於著述世雖知所重而用之未當其任為可惜耳先生¶
為人見伊洛淵源録讀者當自知之¶
　　　跋王氏紹興敕牒¶
紹興三十二年髙宗禪位之嵗也考之宋史宰輔志是
嵗左右¶僕射同平章事為陳康伯朱倬六月倬罷以觀
<pb:KR4e0131_WYG_051-11b>
文殿學士提舉¶太平興國宮故牒尾特具銜而無押字
楊椿自兵部尚書權翰¶林學士除參知政事以省貳故
特書姓盖當時之制如此然王¶氏此牒不知所受主名
族譜獨有諱晉之者官終登仕郎或其¶人也¶
　　　跋真西山與王周卿手帖<md:KR4e0131_SBCK_051-7b>¶周卿諱徳文吾鄉王氏之先也仕宋雖不甚顯然其學
實出于¶其曽伯祖信伯先生帖中所謂先著作是也故
西山真先生特¶與之善他如魏參政了翁游丞相似杜
<pb:KR4e0131_WYG_051-12a>
丞相範王待制遂亦嘗¶舉薦陵陽李侍郎心傳因謂其
所交皆天下正人然則此帖豈¶非其一證左也哉惟顒
其善藏之¶
　　　跋王徳文公據¶
按徳文墓誌云海陵趙守善湘以逆全毁破城壁委請
經理以¶功奏補承信郎考之宋史紹定三年以善湘為
江淮制置使趙¶范知揚州已而李全反明年善湘范及
范弟葵率兵追全全往¶海陵竟走死新塘今公據為端
<pb:KR4e0131_WYG_051-12b>
平元年所給時葵范收復三京¶已去淮東紙尾有趙姓
盖善湘也但所謂汪不知為誰且其間¶復署泰州軍事
判官泰州即海陵其為奏補時公據益可信徳<md:KR4e0131_SBCK_051-8a>¶文即真
西山所與手帖者賢而有文卒𦵏吴縣横山¶
　　　跋王光菴遺墨¶
光翁固髙士其遺墨斷爛非後人之賢孰為收拾而存
之¶
　　　跋劉參政與楊君謙手簡
<pb:KR4e0131_WYG_051-13a>
故廣東參政劉公欽謨博學多聞所蓄書殆與崑山葉
文莊公¶等觀此小簡與楊儀曹君謙託以購書者意甚
懇懇盖可見矣¶然君謙於公為甥平日所得於公者止
此宜其愛護而不忍棄¶也¶
　　　題李職方藏山谷草書¶
昔東坡見山谷草書從旁稱歎錢穆父獨惜以為未見
懐素真¶蹟後山谷見自叙帖書法頗覺大進不審此巻
作時是嘗見耶¶抑或未見耶職方公深於書者藏此其
<pb:KR4e0131_WYG_051-13b>
必能辨之<md:KR4e0131_SBCK_051-8b>¶　　　跋文信公硯銘¶
自楊鐡厓藏文信公硯銘後百餘年傳吾崑山葉文莊
公公又¶傳其子鄉貢進士晨銘云夀吾文之傳今硯之
存亡未可知孰¶知此銘反有賴於公而傳耶展玩之餘
為之敬歎¶
　　　跋方寸鐡志後¶
予嘗見故元時吴人印章刻畫古雅疑其多出於吾子
<pb:KR4e0131_WYG_051-14a>
行之手¶而不知有朱伯盛者今觀楊鐡厓顧玉山軰方
寸鐡志并詩始¶知之伯盛名珪玉山稱其為西郊草堂
之鄰盖崑山人葉君廷¶光與為同縣宜其獲此而藏之
也¶
　　　讀顔孝子傳¶
太史陳先生所作顔孝子季栗傳予讀之不知今世之
有斯人¶也他日則以季栗孝行問諸其族屬曰然問諸
其鄰里曰然又<md:KR4e0131_SBCK_051-9a>¶問諸季栗所識之人莫不曰然嗟乎太
<pb:KR4e0131_WYG_051-14b>
史之傳於是乎不誣矣¶然傳所載季栗孝行不一而事
生視事死頗略予因問得之以¶補傳之所未及盖季栗
侍其父自鳳翔還旦必躬為其父滌溺¶器家人止之曰
此臧獲軰事耳何以自為季栗曰非爾所知盖¶其心恒
恐其親之有疾每視其溺之清濁而異其烹調之味其¶
父固亦不知也如是者終其父之没昔人載庾黔婁侍
父病不¶載其嘗藥而載其嘗糞者以嘗藥人所易嘗糞
人所難其難者¶為之則其易者可知矣今季栗躬滌溺
<pb:KR4e0131_WYG_051-15a>
器亦黔婁嘗糞類耳但¶黔婁於其親之既病而嘗之不
若季栗謹之於未病也世之事¶親者又當以季栗為法¶
　　　跋楊文貞公題贈泰和吴令墨梅詩後¶
楊文貞公居館閣時實秉相權其言之出足以進退天
下士若<md:KR4e0131_SBCK_051-9b>¶泰和公之父母邦也邑令為其所自推擇可知
予嘗見公手書¶兩封託其令吴野景春治其子者其後
景春為令既多善政用¶公之言不悦于其子考績来京
顧使罷去夫公之賢固非莫知¶其子之惡者而景春為
<pb:KR4e0131_WYG_051-15b>
人亦公所知也公既不能薦之同升諸¶公又不能留之
以幸其邑之人而卒聽其去者豈一時特欲遂¶其懸車
之髙耶不然則越石父之求絶於晏子也此巻為景春¶
之孫諸曁訓導英所藏盖文貞因其去題墨梅以贈者
固邑人¶之事也聞當時冢宰王公别有贈行序文見所
以去之之意惜¶不得一覽之姑為書其後如此¶
　　　題江處士傳後¶
旋徳江處士當正統間行薦舉法郡守上其名辭不起
<pb:KR4e0131_WYG_051-16a>
後復有¶薦之者既就道卒引疾而歸李太史賔之為作
傳特稱其賢噫<md:KR4e0131_SBCK_051-10a>¶處士則賢矣至槩以中庸之道其亦賢
者過之者乎豈當其時¶處士於心必有所不合不然特
欲矯一時倖進之弊而故為是¶髙致耶然此吾何以識
之盖其子漢登進士第為司徒屬慨然¶常有濟時澤物
之心固處士之教也不然賢其身而遺其子以¶不賢他
人且不為而謂處士為之乎¶
　　　跋息菴書訓
<pb:KR4e0131_WYG_051-16b>
鴻臚寺主簿范君以升生數嵗時其父葦齋求訓于其
外祖禮¶部郎中息菴蔣公公時已老居鄉手書嘉言數
條寄之君乃日¶誦習長益惟訓是行今且老猶能舉其
詞不忘而為人清修詳¶雅見稱士大夫間盖其得之者
有自矣息菴以善書事先朝¶年及七十即致仕綽有髙
致後年及百嵗而終葦齋則善畫尤¶剛介寡求竟以布
衣終身此二公者世徒以藝士目之則君之<md:KR4e0131_SBCK_051-10b>¶所得者又
豈徒紙上之陳言而已耶
<pb:KR4e0131_WYG_051-17a>
　　　跋黄樓賦¶
此蘇子由所作黄樓賦而其兄子瞻所書也石刻在徐
州為方¶柱周遭書之其後磨滅一面其首相接處復失
其半行遂不全¶相傳為雷所擊耳¶
　　　題元人墨蹟¶
浙右文雅莫盛于元季若徐㓜文倪元鎮馬孝常周履
道諸公¶既皆有名當時至衲僧羽人亦或弄筆墨而追
逐于文塲詩社¶間閲此巻可以概見矣然百餘年来清
<pb:KR4e0131_WYG_051-17b>
詞妙墨蠧損塵昏零落¶無幾挹前輩之風流保先世之
手澤非時暘亞參之賢烏足以¶有此¶
　　　跋林居魯所藏鄧文肅公二帖<md:KR4e0131_SBCK_051-11a>¶趙鄧在當時以文翰齊名而鄧公二帖言必及趙氏今
人畧能¶弄筆墨遂有相輕之意有愧於前輩多矣居魯
篤學好古藏此¶豈亦有取於斯耶¶
　　　跋祝生文稿¶
祝生允明年七八嵗時其大父參政公一日適為文成
<pb:KR4e0131_WYG_051-18a>
請客書¶之予時亦在坐見生侍案旁嘿然竟日竊異之
因指文中難字¶以問無弗識者益竒之且料其他日必
能事此也然亦安知其¶能至此哉昔歐陽文忠公著鳴
蟬賦其子棐侍側不去公謂其¶後必能為此賦棐竟以
文名盖人於事惟無所好好必成如生¶㓜已知好加以
靜嘿不露宜其成之至此也生嘗具書以雜詩¶文一巻
投予予既歎賞今日其婦翁職方李公復示此冊於是¶
閲之則生之進於文其勢殆不可禦而予將避之矣<md:KR4e0131_SBCK_051-11b>¶
<pb:KR4e0131_WYG_051-18b>
　　　跋韓文公廟碑¶
此東坡撰韓文公廟碑也板本云不随死而亡此作不
随生而¶亡語若不通然為公親書不應有誤又手抉雲
漢作手決張企¶翺僉憲提學廣東寄予此本因志之¶
　
　
　
　家藏集巻五十一<md:KR4e0131_SBCK_051-12a>¶<md:KR4e0131_SBCK_052-1a>¶
<pb:KR4e0131_WYG_052-1a>
欽定四庫全書
　家藏集巻
