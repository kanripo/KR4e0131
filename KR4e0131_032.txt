# -*- mode: mandoku-view -*-
#+TITLE: 家藏集
#+DATE: 2015-09-23 10:28:14
#+PROPERTY: JUAN 32


　記一十二首¶
　　　西溪草堂記¶
由華亭東行二十里而近得芥涇焉涇本水名吳人以
溪為涇¶故曰芥涇縁溪居民百餘家有田可耕有圃可
種有磯可釣有¶市可賈有舟楫可通有橋梁可度有仙
<pb:KR4e0131_WYG_032-1b>
宫佛廬可遊賞而憇息¶介其間喬木蓊鬱逺若雲屯下
見周垣髙宇隠隠焉渠渠焉者¶戴氏之所居也戴故宦
家至彦文府君與其子聲伯國初坐¶法謫遷淮西居四
年始釋而回自號復樂聲伯生二子曰廷奉¶廷禮皆以
文學稱于鄉廷奉生一子曰南京考功郎中景元廷¶禮
生二子曰陳州守景昇中書舍人景暉其後裔事儒業
舉進¶士復相繼繼有之故邑人皆推戴氏不特為一鄉
一里之望也<md:KR4e0131_SBCK_032-1b>¶一日中書君告余曰始吾前人之罹患而
<pb:KR4e0131_WYG_032-2a>
歸也如勞而息如病¶而差此復樂所由號者今吾藉前
人之徳蒙大君之恩際¶世亨嘉列官禁近初未嘗有憂
也何有於復樂亦如未嘗勞且¶病也何有於息何有於
差哉吾之幸既多顧於老氏止足之戒¶竊嘗聞之往嵗
命兒子佑築草堂於故居之偏隙地之上以為¶逸老之
計堂成而溪水環其西因名曰西溪草堂願為我記之¶
余與景暉生隣郡仕同朝而賢其人乆矣既不復辭則
為述其¶居止之美家世之盛歸於其所以築堂之意乃
<pb:KR4e0131_WYG_032-2b>
復為之說曰書¶云峻宇詩詠夏屋若草堂者不豐不侈
不華不美雖田夫野老¶皆能辦之何貴於天下乎葢堂
不足貴也而貴其人昔之築是¶堂而稱於世者杜子美
之於浣花白樂天之於廬山僅僅一二¶而已二公之人
品固皆足為斯堂增重然子美生當亂離漂泊<md:KR4e0131_SBCK_032-2a>¶之際不
免有秋風所破之歎況其困於無貲盻盻然望王録事¶
成之廬山之奇秀雖甲於天下然樂天以左遷而來亦
築於覊¶窮流落之日且切切然弟妹婚嫁未畢司馬嵗
<pb:KR4e0131_WYG_032-3a>
秩未滿以為出¶處行止不得自遂未必獲終老於斯是
皆不能無憾者也若景¶暉之忠信文雅其為人己自足
貴而亨嘉禁近又有如其所自¶幸者則西溪之景物視
浣花廬山雖不知其何如而其堂中主¶人之憂樂有可
得而知矣夫緑野堂他人不宜取為己有在子¶孫宜世
守之可也是堂也為戴氏子孫者塗之茨之汛之掃之¶
日必葺之百世之後有過之者指曰此景暉所嘗歸休
者也所¶以使人消貪饕之心免殆辱之累者不在兹堂
<pb:KR4e0131_WYG_032-3b>
乎堂凢三楹崇¶若干尺廣若干尺溪水由松江而來匯
于此南流為黄浦東南¶入于海<md:KR4e0131_SBCK_032-2b>¶　　　義烏陳氏祠堂記¶
義烏陳氏之長曰惟䕃者既揔家政將作祠堂于所居
婺溪之¶上以奉其先世也謀於族人曰堂不難于作難
者神主之位次¶欲其當乎義而不失乎禮也若之何於
是其從子樵進曰禮之¶欲議尚矣與其議於家孰若倣
諸人惟麟溪鄭氏世號義門天¶下之觀禮者皆自逺而
<pb:KR4e0131_WYG_032-4a>
來況吾與之隣壤者哉盍一往觀之既¶觀而歸則告諸
叔父曰樵已得鄭氏之禮之意矣葢鄭氏生同¶族而居
不同堂而食故死同祠而入不同櫝而祭固事亡如事¶
存之道也吾家生不同居然而嵗時有㑹男女異席宜
為寢室¶以安神主夫婦共櫝祭則遷主於堂男女類序
其文共書一版¶但各見其所繼之宗世滿則祧之是亦
事亡如事存之道也是¶亦鄭氏之意也惟䕃曰然諸姪
若文橚等乃各量田出其粟五<md:KR4e0131_SBCK_032-3a>¶之一以相厥事凢為寢
<pb:KR4e0131_WYG_032-4b>
室五楹間中祀其六世祖賢八府君為¶不祧之主自其
考庸一府君而下左昭右穆位次秩然堂為間¶如寢之
數又軒其前間如堂之數以為子孫奉祀之位其兩傍¶
又為廡二十二楹間上以祀各宗庻母左次扁曰神儲
積粟以¶供祀事右次扁曰義儲積粟以備修葺宰牲有
庖藏器有庫繚¶以周垣固以髙門工起於成化六年九
月二十一日越十二月¶九日告成㑹其邑鄉貢進士王
君允達之上京師具書始末託¶以請記夫禮之制何本
<pb:KR4e0131_WYG_032-5a>
本於人情而制也惟其本於人情而制¶故議禮之家可
以遷徙而無一定之說若祭之為禮禮之尤重¶者也古
之祭者有尊卑貴賤之分故所祭有親疎多寡之數祭¶
法曰王七廟諸侯五廟大夫二廟官師一廟士庻無廟
無廟則¶傷乎人情而孝子孝孫無所致其報本追逺之
心於是世之大<md:KR4e0131_SBCK_032-3b>¶儒君子立為世數以祭之或以三世或
以四世或及其始祖至¶考亭朱子輯為家禮一書然後
其說始定而鄭氏累世同居本¶支益盛神主位次猶病
<pb:KR4e0131_WYG_032-5b>
家禮之不可行也遂少變之然豈求異¶於儒先哉葢人
情之不得已也若夫陳氏生既不同族而居至¶於事亡
之際其禮因復少變之又豈求異於他人哉葢亦人情¶
之不得已也故儒先之祭莫不以宗子為重鄭氏陳氏
變之者¶因合祭而特變其位次耳於家法則自若也然
皆惜其不及就¶正朱子立為常法以通行天下耳余嘉
惟䕃之好禮而重允達¶之請也特為記之以俟後世之
君子云
<pb:KR4e0131_WYG_032-6a>
　　　長洲縣學田記¶
古之聖人制器以利天下之用播穀以充天下之食其
於生民¶之慮至矣若夫建人極惇天倫使君君臣臣父
父子子兄兄弟<md:KR4e0131_SBCK_032-4a>¶弟夫夫婦婦各安其位而不相乖争得
以用其用食其食於廬¶居族處之間者雖堯舜禹湯文
武皆與有功然而數聖人當君¶師之責君億兆之上其
道固然也孔子窮而在下無其責也而¶功則過之有若
所謂自生民以來未有盛於孔子者也夫功之¶大者其
<pb:KR4e0131_WYG_032-6b>
報同是故一器之制工人不敢忘其巧一穀之播農夫¶
不敢忘其勤是皆有祀焉以報之而況功之在乎日用
彞倫之¶内者宋周元公所謂宜乎萬世無窮王祀夫子
者也今天下皆¶有學學皆有廟以祀夫子至其門人與
漢唐宋元以來諸賢凢¶有功斯道者皆得從祀然其粢
盛牲幣一惟臨事取具於民未¶有置田以特共其事者
長洲蘇之首邑也近嵗有司陿陋其學¶既併其廟新而
大之顧統於郡中嵗時祀事縣大夫與師生不¶得專意
<pb:KR4e0131_WYG_032-7a>
薦享馨香弗聞肥腯弗陳殿廡寥寥位特虚設邑人華<md:KR4e0131_SBCK_032-4b>¶嵒氏既遣其子河入學為弟子員且曰長洲與吳學並
列郡城¶彼有田以充朔望釋菜之費繄此獨無非甚闕
典乃告于教諭¶四明陳君願割長稔私田二十畝籍于
學嵗可得米四十斛以¶充之君曰善為白于邑令陽曲
趙君君亦曰善於是陳君恐其¶乆而或廢也書來屬余
記其事嗟夫夫子之道如天其日月之¶照臨雨露之霑
濡風霆之皷動於萬物者隨處而是一田之入¶不足以
<pb:KR4e0131_WYG_032-7b>
盛其祀事一祀之修不足以彰其大功葢雖欲報之有¶
不可得而報者而嵒復為此舉豈有助於尊崇之意哉
夫亦盡¶其心而已則其為人與世之好施予止於資浮
屠老子以妄希¶利益者賢愚可知矣長洲余父母邦也
去之數年廟學改建固¶欲拭目以觀況有若嵒之好徳
若此可辭無記嵒字維瞻本常¶之無錫人為南齊孝子
寳之後今占籍長洲世緫鄉賦鄉人以<md:KR4e0131_SBCK_032-5a>¶為賢云¶
　　　義烏縣重修永慕廟記
<pb:KR4e0131_WYG_032-8a>
世道升于唐虞三代之時逮春秋戰國而降至於秦極
矣其澆¶風薄俗見於賈生之告漢文帝者可考顔孝子
生其時顧獨以¶孝稱至以名其縣其為人豈所謂特立
之士與或曰秦都西北¶而孝子生東南其惡政不足以
被之殆不然夫東南之人亦多¶矣獨稱孝子其必有過
人者故唐虞三代之時有驩兜飛亷之¶屬猶秦之世有
孝子皆不隨世升降者也是故於孝子一人可¶以見天
性可以識人心其事異其行難其功大宜其自秦至今
<pb:KR4e0131_WYG_032-8b>
縣人廟祀之而不忘也初孝子未有廟宋端平三年丞
相喬行¶簡始為奏請而賜名永慕既而兵部郎康植稍
創之又二十餘¶年縣令李補乃大興厥功廟制始備且
自為之記元末廟廢入<md:KR4e0131_SBCK_032-5b>¶國朝若縣令李玉丞劉傑皆嘗
修葺乆而復廢廢而重修加于¶舊制則今縣令東筦方
君俊之功為多君將為是舉既斥俸金¶倡其縣人一時
好義者知之争以財力來助後四月為成化十¶年冬季
董役者亟以完告鄉貢進士王君允達將樂令吳君吉
<pb:KR4e0131_WYG_032-9a>
甫皆縣人也喜君知所為政相與求文記其事於是廟
之役訖¶矣方君亦以母憂去矣後之為縣者遽無所施
其功矣然予聞¶孝子事以葬親故羣烏啣土助之傷吻
遂聞于世今廟左有墳¶巍然相去數十武宋魏文靖公
了翁固嘗大書六字表之余恐¶里之無知者不有反畚
其土以充版築陶埏者乎不有操斧斤¶以伐其木縱牛
羊以踐其地者乎畚之伐之踐之則傷孝子之¶心矣若
然雖則棟宇完美將舍之而不居犧牲肥而黍稷馨將
<pb:KR4e0131_WYG_032-9b>
吐之而不食矣其亦封其墳崇其垣固其門而謹視之
然後孝<md:KR4e0131_SBCK_032-6a>¶子之心安安則有廟必居有祭必享而方君之
功始為不負矣¶用書此以告後之為縣者¶
　　　義烏王氏新建忠文公廟記¶
唐昌黎韓氏以文章妙天下歴千百年鮮有及之者豈
其下筆¶刋落陳言卓然成家足以聳動乎人哉其氣充
其理直其言達¶而暢也固宜方鎮州之亂王庭湊圍牛元
翼于深州穆宗詔愈¶宣慰其軍且戒愈度事可否無必
<pb:KR4e0131_WYG_032-10a>
入愈奮曰安有受君命而滯¶留自顧者遂疾驅入之當
是時庭湊操刃逆愈甲士林立愈以¶寡弱之質直嬰其
鋒顧乃厲聲開說將士聞之震掉失措氣沮¶而語塞卒
之不勞一旅不失一鏃服庭湊而出元翼愈之功也¶故
嘗竊論韓氏之文之妙由其所養者充所守者直而其
名至¶于今稱之者非徒以其文而以其人也皇明初興
以文章用<md:KR4e0131_SBCK_032-6b>¶于時者多婺産若學士宋公景濓待制王公
子充尤稱傑然者¶二公之在館閣日惟以文章為事人
<pb:KR4e0131_WYG_032-10b>
以文士目之乆矣一旦王¶公奉使西南夷而伏節以死
然後知公之學有用也葢¶髙皇帝以神武取天下號為
無敵獨雲南恃其嶮逺未下乃洪¶武五年以公使其地
僉謂公文士不宜蹈不測之强敵公受¶詔不顧既至見
其主梁王其臣達爾瑪諭之再三初皆有降意¶己而猶
豫留公不遣公持節必俟降之乃返㑹元之後裔有使¶
雲南聞納我使讓梁王王出公俾自當之公引天命國
勢為詞¶其言甚壯且曰我逺使來誓為國死不能為若
<pb:KR4e0131_WYG_032-11a>
屈元使怒梁王¶恐遂死公後八年大兵竟平其地而郡
縣之又後為正統六年¶朝廷始贈公學士謚忠文以報
其死節云嗚呼公之為文學乎¶韓者也其為使亦同乎
韓者也而其事之成否身之存亡則有<md:KR4e0131_SBCK_032-7a>¶幸不幸之分焉
然公不可謂不幸者故姑即並時宋公較之當¶二公以
文章見用其名寔相伯仲宋公之位差顯然身見其子¶
若孫皆死于法既老不能免川蜀之行而其故居在金
華者莽¶焉荆棘過者憐之若公則没于王事其氣節偉
<pb:KR4e0131_WYG_032-11b>
然且官有贈行¶有諡而其子孫皆賢而有文能守其田
廬又有為廟于家以祀¶公如其曾孫今進士汶者此所
以為公幸也王氏初居義烏邑¶中後南遷十里曰青巖
山則自公始公之子國子博士紳嘗與¶其兄綬謀作家
廟不果僅即堂之夾室以展祀事博士之子處¶士稌仍
其舊室既卑隘嵗乆將壓汶始克為之乃擇正寢之東¶
為屋三間中奉公為百世不遷之祖子孫列祔右男左
女秩如¶也垣門堦庭髙固整廣不陋不侈於禮為宜工
<pb:KR4e0131_WYG_032-12a>
始於成化十一¶年八月十三日明年十一月二十八日
訖功汶復割田倡其族<md:KR4e0131_SBCK_032-7b>¶人以供粢盛之費乃以書告其
友吳寛曰家廟之制未稱吾尊¶祖之意若庖湢齋戒燕
飲之所皆所宜為而未為者吾一人之¶力不足也雖然
吾志有在終當為之幸子為文刻之廟中以識¶吾志寛
感君之好禮不復辭讓輒為書之是廟也凢以奉王氏¶
先世而獨詳於忠文公者葢公王氏百世不遷之祖也
為百世¶不遷之祖則享百世不遷之祀夫世至于百逺
<pb:KR4e0131_WYG_032-12b>
矣後人能如汶¶之賢則可不然有能知其故而思所以
尊祖者乎固宜詳書以¶告是亦汶之志也¶
　　　吳縣儒學進士題名記¶
後世所謂進士者其實倣乎漢其名取乎周其原則出
乎唐虞¶而已唐虞之敷言著乎舜典周之論秀見乎王
制漢之對策載¶乎班史其說粲然皆可考見自漢而隋
而唐而宋而元益以文<md:KR4e0131_SBCK_032-8a>¶章經術取士士繇此選者髙言
乎天道卑言乎人事近言乎圻¶甸逺言乎要服若性命
<pb:KR4e0131_WYG_032-13a>
道徳之奥教化風俗之機綱維之張弛¶禮文之因革人
才之進退吏治之得失以及兵戎田賦刑名水¶利之類
凢國家之大體當世之急務上所當聞下所當為者一¶
日之間立乎殿陛之下操筆伸紙隨問而對其言直與
諛也存¶乎士而士之志於是乎見其言用與舍也存乎
君而君之徳亦¶於是乎見士之志君之徳皆於是乎見
則世道之升降亦於是¶乎見矣國初右武事上民功士
之出為世用者不限以科第¶至于永樂紀元民庻且富
<pb:KR4e0131_WYG_032-13b>
文教大興龍飛初科取士倍蓰于¶前一時績學館閣試
政方州者多其人至今言進士科者首稱¶之葢文皇帝
所以鼓舞一世摩礪天下而為此盛舉耳延¶及宣徳正
統間士益嚮風争相磨濯攘袂以起以至于今日如<md:KR4e0131_SBCK_032-8b>¶星
列雲族煥然以相輝藹然以相映人文宣昭而天下化
成矣¶吳為蘇古縣縣有學舊在胥門内宣徳末北徙一
里而近後四¶年當廷試其進士第一人適出吳學邑之
人雜然譁曰是地之¶利也四方傳言以為奇事其識者
<pb:KR4e0131_WYG_032-14a>
則疑之葢王者必世而後仁¶豈惟仁哉斯文之興亦然
周之文歴二代而後盛明之文歴¶累朝而後盛其時之
乆近世之疏數不同其理同也故使其學¶徙于百年之
前欲科第之盛不可得使徙于百年之後欲科第¶之不
盛亦不可得此世道氣運所在未可以淺近窺者也進
士¶例題名學官於是教諭汪洋訓導潘&KR0201;陶福相率言
于令若守¶皆曰宜如故事乃集洪武庚辰科以來得若
干人次第刻之石¶而虚其下則有俟乎將來者
<pb:KR4e0131_WYG_032-14b>
　　　嘉興縣儒學科第題名記<md:KR4e0131_SBCK_032-9a>¶今之應進士貢者皆郡邑之秀學校之良始而憲臣校
其文貢¶于省試之謂之鄉試其法嚴甚皆視其地人才
之多寡而定之¶解額已乃貢于禮部試之謂之㑹試其
法如前有司得其人略¶具名數請于上裁己乃貢于廷
試之選舉至此則不復去¶留而皆得預進士之賜然又
為之差等焉其精審如此凢前二¶試既書其名榜中猶
以不能廣於四方也復刻木傳之至廷試¶而制益詳猶
<pb:KR4e0131_WYG_032-15a>
以不能垂於乆也復立石太學傳之其慎重又如¶此然
彼士之題名于石者固本郡邑而升學校而出者也於
是¶守令有倣其制而為之者以鄉邦之盛事而他日文
獻之可徴¶者在此也今天下布政司十有三而浙江其
首曰嘉興為屬郡¶郡有屬邑亦曰嘉興邑令太原陳君
璧嘗委其學之師生取¶國初以來凢貢士于省于部于
廷者悉刻之石使來請余為記<md:KR4e0131_SBCK_032-9b>¶葢題名之舉其初亦惟
欲不没其人而已孰知人有賢否則視¶其名者必有美
<pb:KR4e0131_WYG_032-15b>
刺既有美刺則反於身者可無勸沮所係有甚¶大者嘉
興浙西之大邑也自李唐時有大賢君子生於其鄉遂¶
啟後代斯文之盛然往者吾不可知今之仕者莫不出
於科第¶見其事之慎重不反而為吾身之慎重乎且古
之仕者必考其¶徳行而賓興之後世此法己廢然君子
將因其廢而遂廢其所¶以修身乎出者吾不可知今之
游學者將皆由科第而出見其¶事之慎重不反而為吾
身之慎重乎若然則斯石也豈徒不没¶其人而已信乎
<pb:KR4e0131_WYG_032-16a>
所係有甚大者陳君以名進士來為兹邑剛明¶亷敏克
舉其職可謂能慎重其身有光於科第矣其又為此舉¶
豈將視此以自勸沮而益資其宦學也乎¶
　　　望洋書堂記<md:KR4e0131_SBCK_032-10a>¶出葑門而行有浦有涇有江有湖望之渺然皆水也人
之相往¶來非舟楫不通非橋梁不渡故吳自古稱澤國
而禹貢紀揚州¶之域之水而吳居其二焉徐君季止鄉
校士之良者家夾浦之¶南瓜涇之上而松江陳湖皆在
<pb:KR4e0131_WYG_032-16b>
其目睫間葢嘗聚書數千巻築¶室而藏之因題曰望洋
書堂夫望洋者莊子之寓言也季止何¶取於斯葢水之
為物孔孟每舉以示人曰逝者如斯夫曰原泉¶混混不
舍晝夜此類是已若此雖出於莊子吾固取其言宜季¶
止之取之也大凢物不可以相形形之則有小大學不
可以相¶較較之則有淺深知其小自以為足而不窮其
大觀物者之鄙¶也得其淺自以為至而不造其深學道
者之陋也以觀物之妙¶而為學道之助此河伯之歎非
<pb:KR4e0131_WYG_032-17a>
歎水也歎道也故其言曰聞道¶自以為莫已若者我之
謂也吾固取其言宜季止之取之也然<md:KR4e0131_SBCK_032-10b>¶而季止之所望
者于江于湖而止其亦不免見笑於大方之家¶也乎嘗
試與子東行百里登丘而望則海固在而水之大者於¶
是為至子將驚焉惜無辯如海若者語子以道爾雖然
若則辯¶矣於道未聞也其亦反吾舟升吾堂日取孔孟
之書讀之當自¶有得則海之為助也多所謂大方之家
且歸於子矣子之兄仲¶山方以水部主事分司海上固
<pb:KR4e0131_WYG_032-17b>
當有得於水試以余言質之¶
　　　榕江記¶
木之産于地者曰松曰栢曰栝曰檜曰豫章曰桐梓皆
良材也¶其用于世大者為棟為梁小者為桷為梲各隨
其材以為用夫¶以材之良不用于什器而于宫室亦不
枉其材矣然而數木也¶其生徧于天下而亦足天下之
用惟五嶺之南有木曰榕臃腫¶離奇偃蹇蓊鬱横柯曲
榦間有絲焉垂地輒復為根嵗乆叢生<md:KR4e0131_SBCK_032-11a>¶成林其髙且大
<pb:KR4e0131_WYG_032-18a>
過松栢栝檜豫章其不黄落而凋桐梓所不及¶也榕既
偏生一隅中原之人初不之識故詩三百多草木之名¶
而篇皆不載後世如郭璞陸佃之博物著書復遺之僅
一見於¶栁子厚之詩而已余嘗讀子厚之詩而識其名
詢之土人而知¶其狀曰此可取以譬乎人矣葢榕之材
雖不若松栢之類之堅¶可用之於宫室而其髙大不黄
落而凋足以䕃庇乎人嶺南春¶夏之交日氣酷烈行旅
負載之徒䟦履勞苦争息其下或風雨¶暴至就而避之
<pb:KR4e0131_WYG_032-18b>
亦何異夏屋之帡幪也故雖不為宫室之用而¶其功與
宫室等豈不猶鄉里巨人厭爵禄謝民社而浮沉乎閭¶
井之間一旦里之人有急焉投之無不周䘏者豈惟僅
全其身¶以自足而已潮陽隠士陳孔誠甫淳朴㳟謹兼
通隂陽樹藝之¶說家邑之華里村宅前有榕數十株數
邀賓友携子弟往逰其<md:KR4e0131_SBCK_032-11b>¶間彈琴賦詩意甚樂也有水自
西山來折而東環其宅又東注¶于海而榕適際水水日
夜潄其根濯其條更茂宻可愛孔誠或¶坐盤石投竿而
<pb:KR4e0131_WYG_032-19a>
釣悠然有㑹于心因自號榕江或謂之曰子其¶終老于
是而㤀斯世耶則對曰吾己有子出而仕矣於是使其¶
子吳江教諭顥來乞余記所謂榕江者葢孔誠託此以
自譬者¶意實有在豈惟追涼風弄明月以為供賓友子
弟之樂之計耶¶且江之廣不足以為負舟然抱甕者即
之亦可以灌畦孰謂孔¶誠無意於此江本出岷山禹貢
所謂岷山導江是也此亦曰江¶南人指水之急流者多
借以名之爾
<pb:KR4e0131_WYG_032-19b>
　　　虚菴記¶
葢嘗觀於理矣大而極於天地逺而貫乎古今廣而散
乎萬物¶而人之一心至小也至大者寓焉至近也至逺
者統焉至狹也<md:KR4e0131_SBCK_032-12a>¶至廣者具焉此無他其為體有限其為
量無窮也心之量何如¶虚而已矣自私者或閉其出入
之門自昧者或塞其神明之舍¶於是斯理無從而入大
者由我而小逺者由我而近廣者由我¶而狹此可咎乎
理哉試舉其麤者言之耳以虚而後天下之聲¶入聵者
<pb:KR4e0131_WYG_032-20a>
雖雷霆不能聞矣目以虚而後天下之色入瞽者雖黼¶
黻不能視矣以至於鼻於口莫不皆然而況於心之危
而微者¶乎吾友南昌太守張侯汝振嘗讀易至咸之象
曰山上有澤咸¶君子以虚受人深有契於其指因以虚
菴自號而屬余為記余¶非知易者然竊觀於理與心而
得之澤譬則理山譬則心也澤¶之所鍾者水山之所聚
者土水性潤而下土性燥而納土之燥¶也水以之而入
心之虚也理以之而入此君子之受於人者用¶此道也
<pb:KR4e0131_WYG_032-20b>
汝振少登甲科為六卿屬輒以清慎舉其職聲名盛矣<md:KR4e0131_SBCK_032-12b>¶然其自視欿然及為南昌凢所設施皆出乎流俗郡中
論國¶朝賢守以汝振居一二而汝振所以欿然者益甚
簿書之餘方¶日夜求治道察民情欲與古循吏並列有
樂正子好善遺意夫¶有千里之寄而位乎千萬人之上
此地上有山之象於此而好¶善不足此山上有澤之象
善矣汝振取於易之虚也然而虚者¶於理有所得而不
自滿之謂使其中無所得而曰虚焉者此鄙¶夫之空空
<pb:KR4e0131_WYG_032-21a>
其心茫然而無所主莊子所謂虚舟也惟其有所得¶而
不自以為得則受於人者充然而有餘裕然後施於人
者瞭¶然而無所窒礙又莊子所謂虚室也此亦虚菴之
一說也¶
　　　冷菴記¶
天地之氣以時而變春温而後為夏夏燠矣極則變而
為秋秋¶涼而後為冬冬寒矣極則又變而為春四氣循
環葢未有温而<md:KR4e0131_SBCK_032-13a>¶不燠燠而不涼涼而不寒寒而不温者
<pb:KR4e0131_WYG_032-21b>
也然有當其時而不變¶者洪範所謂恒燠若恒寒若是
也亦有變非其時者月令所謂¶寒氣緫至凍閉不宻是
也則氣雖出於天必有人事以感召之¶二書皆為治道
而作夫豈誣人者哉陳君粹之僉江西提刑按¶察司事
治聲既著而獨有取於冷之說至以名其菴觀其意豈¶
政欲尚急而事不好謀乎且粹之刑官也凢所謂省囹
圄去桎¶梏毋肆掠止獄訟皆其職之當然者豈欲先時
而有為後時而¶不為乎不然豈以其官之冷如杜子美
<pb:KR4e0131_WYG_032-22a>
贈鄭䖍之云乎䖍在當¶時徒以三絶見稱于人禄山之
叛與王維輩同受偽署彊顔茍¶活其為人亦厭寒而喜
燠者曾謂粹之慕之乎而況粹之以名¶進士拜廷尉屬
出佐臬司憲節所至前迎而後擁其勢力足以¶造命其
號令足以使人官且不冷乎求之治道而不得參之官<md:KR4e0131_SBCK_032-13b>¶秩而不合然則有取於冷者何哉夫粹之官雖顯其謙
抑謹畏¶泊然如寒士視氣燄薰灼之徒平生不忍一過
其門其自守如¶清冰嚴霜凛凛乎人不可犯此其所以
<pb:KR4e0131_WYG_032-22b>
為冷菴也乎其求記於¶余也乆至是始復之必有知粹
之者以余言為然¶
　　　蔗菴記¶
蔗草類也或謂之柘漢郊祀歌泰尊柘漿是也葢其甘
美芳潔¶可羞于神明不獨解酲止渴如神農氏之書所
載而已至晉顧¶長康每食必自末至本有漸入佳境之
語後世遂以人晚節儗¶之抑愷之善謔孰知一時之戯
遂為千古之談耶今山西參政¶致仕祝公乃以蔗菴號
<pb:KR4e0131_WYG_032-23a>
吾里錢翁叔謙且為賦其事翁喜而再¶拜以受復來屬
余記之錢氏世居吳郡樂橋之北與余家東西¶相距不
五十武翁兄弟五人家庭間斑白相映比嵗四人者皆<md:KR4e0131_SBCK_032-14a>¶己謝世而翁獨巋然存也然翁不獨為一家之老而已
余又見¶里之老者數輩閭巷間斑白相映比嵗皆己謝
世而翁獨巋然¶存也蔗菴之號於翁寔宜且老者自古
為貴當虞夏商周之世¶養國老庻老莫不有學至于廵
守諸侯養老有慶遺老有讓猶¶惓惓焉降及春秋世道
<pb:KR4e0131_WYG_032-23b>
衰矣葵丘之㑹亦以敬老為命夫老之¶所以取貴者豈
徒以其年之髙哉其於世故也純熟於理道也¶明達固
將乞言以裨益於治耳而老者亦曰吾年不可以徒髙¶
也思益邵其徳若畢公弼亮四世而克勤小物衛武公
年九十¶而作抑戒之詩乃所謂老也使若黄髪兒齒黎
面鮐背而曰吾¶老矣考其徳曾孺子之不若槩可以列
豆籩進几杖養而敬之¶乎是故朽株斷梗而人不之食
者以無甘美芳潔之味園公田¶叜而人不之敬者以無
<pb:KR4e0131_WYG_032-24a>
純熟明達之徳也今夫翁之為人靜厚<md:KR4e0131_SBCK_032-14b>¶而端重和易而
詳雅鄉人之所師事郡大夫之所賓禮不可謂¶徒老者
其生餘七十年矣狀貌充然如壯夫方日從公卿才士¶
與夫髙僧逸人徜徉山林泉石間其中必有得也¶
　
　
　
　
<pb:KR4e0131_WYG_032-24b>
　
　
　
　
　
　
　
　家藏集巻三十二¶
<md:KR4e0131_SBCK_033-1a>¶
<pb:KR4e0131_WYG_033-1a>
欽定四庫全書
　家藏集巻
