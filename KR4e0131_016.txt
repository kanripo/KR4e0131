# -*- mode: mandoku-view; -*-
#+TITLE: 匏翁家藏集
#+DATE: 2015-09-11 16:49:24.163802
#+PROPERTY: ID KR4e0131
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0168-016匏翁家藏集-卷第十六.
<pb:KR4e0131_SBCK_016-1a>¶
匏翁家藏集卷第十六¶
　詩三十一首¶
　　　戊申燕九日(正月十九爲元長春丘眞/人生辰京師人爲會甚盛)¶
京師勝日稱燕九少年盡向城西走白雲觀前作大會射箭擊¶
毬人馬吼古祠北與學宮依簫鼓不來牲醴稀如何義士文履¶
善不及道人丘處機¶
　　　次韻徐仲山上元夜過飲¶
坐閱年華復看燈故人今夜喜新增頻呵凍筆冰花少緩酌深¶
杯酒面澄身在社中應我老名揚海内更誰朋毎逢令節成淸¶
會只恐豪門總不曾¶
　　　次韻文宗儒上元夜飮歸¶
佳節相邀入醉郷夜深誰肯宿茅堂高懸應恨油燈暗細嚼&KR0147;¶
<pb:KR4e0131_SBCK_016-1b>¶
供粉餌香即席從容移筆硏出門顚倒執衣裳何時更慰清寒¶
苦一舉仍須累十觴¶
　　　送董尚矩使朝鮮¶
聖主新登寶位高儒臣寍肯歎賢勞　天朝雨露隨黃&KR0083;海國¶
雲霞映錦袍周室受封箕子逺漢廷陳䇿董生豪史編有待歸¶
無緩慿仗春風送節旄¶
　　　送王漢英給事充副使¶
高歩黃扉見俊人使軺　恩詔動靑春關門緩度風霜少島嶼¶
遙瞻日月新歲乆禮儀存制作路長民俗待咨詢百年候吏前¶
驅慣鴨綠江頭不問津¶
　　　送劉景元使安南¶
元年新建總熈熈　詔下恩光及逺夷劉向暫辭天祿閣王褒¶
<pb:KR4e0131_SBCK_016-2a>¶
空拜碧鷄祠離筵有酒杯重覆歸路無金槖可垂應向交人談¶
聖德越裳白雉謾云奇¶
　　　送呂丕文給事充副使¶
賜衣新着歎光華畫舫春風散鼔笳天上詔書頒絶域浙東科¶
第出名家朝廷正闢求言路給事&KR0004;乘奉使槎不是相如還¶
蜀日前驅誰向里人誇¶
　　　彭祖觀井圖¶
賈客適江海洪濤渺無津忽焉&KR0275;風作舟楫竟漂淪蜑叟川上¶
浴何殊白鷗馴寍知有飢鰐俟汝水之濵履危信多險處坦終¶
無屯所以下堂戒名言推子春鬱然大&KR0035;下誰寫彭祖眞飄蕭¶
白鬚髮千年貌如新草間者塪井蛙股諒可伸保身乃至此壽¶
合希莊椿古人不可作故事從誰論此老飮水活應仗汲井人¶
<pb:KR4e0131_SBCK_016-2b>¶
且彼欲往觀人當置車輪中心宜怵愓豈徒保吾身&KR0147;成一轉¶
語圖畫固有因玆事有與無不須吾重陳紛紛奉遺體足以驚¶
凡民¶
　　　次韻顔澄之與文宗儒同游香山¶
香山西望亂雲横冒冷能騎瘦馬行只許兩人同一笑如從九¶
老話三生泉多細品煎茶味林宻微聞伐木聲應訝金閨通藉¶
者朝衣清早入皇城¶
　　　淸明謁陵値雨畱昌平學舎¶
朝來好雨偏春城疋馬誰憂阻去程陵墓百年神屢䧏籍田三¶
日禮&KR0004;成崇桃積李詩家景綠野靑山畫障情學舎高眠無一¶
事又題祠壁記清明¶
　　　次韻楊侍郎吏部後園看花二首¶
<pb:KR4e0131_SBCK_016-3a>¶
雨脚前朝信似麻馮䦨物色偏京華要知吏部庭中&KR0035;不放平¶
章宅裏花¶
大手年來罷草麻揮毫重喜近文華公門桃李今如許總&KR0013;春¶
風盡着花¶
　　　觀耕籍田¶
春郊風動綵旗新快覩黃衣是　聖人盛禮肇行非自漢古¶
詩猶在宛如&KR0206;朝臣共&KR0135;三推止野樂全勝九奏頻稼穡先知¶
端可賀粢盛不獨備明禋¶
　　　&KR0004;開經筵¶
蓬萊晴旭照璇題衛士成行陛楯齊朱戸洞開通上下緋衣列¶
侍隔東西報經訓志臣恭盡&KR0018;扆虚心　聖敬躋淺薄不堪¶
叨盛事愧將周賚手親携¶
<pb:KR4e0131_SBCK_016-3b>¶
　　　答濟之約游西山不赴¶
西山佳處約同登舊學登山法頗能莫笑曉來風雨阻臥游詩¶
句也堪謄¶
　　　再答¶
蘇門長嘯&KR0003;孫登小技平生亦慣能此後山行難再約史書堆¶
案要抄謄¶
　　　三答¶
詩家山路&KR0003;登登風雨蕭蕭便不能&KR0002;&KR0003;累年詩劵起字多須¶
用倩人謄¶
　　　與葉翁游小南城¶
長街塵土日隨人不見靑靑草色新北闕嵯峨&KR0147;暇日南城迢¶
遞故尋春寺僧供茗當爲忝野老擔花勝賣薪欲訪遼金舊時¶
<pb:KR4e0131_SBCK_016-4a>¶
事百年何處有遺民¶
　　　送潘栗夫憲副陜西提學¶
嗟我同年友多分臬事淸衣如内臺製簪向法冠横乘傳非無¶
例書銓孰有名紛紛來蜀道往往&KR0003;潘卿萬里驅馳地三年報¶
稱情心勞隨使節蹟逺渉羌城子産游郷校文翁載史評士風¶
從此盛公議自然明啓事山濤具詞頭賈至行趍朝逢異數遷¶
秩荷殊榮新政頒應滿高官&KR0140;不輕人才工造就仕路厭將迎¶
有待文班接重看學政成慿誰到西陜先爲賀諸生¶
　　　送徐季止¶
邇從吳門至起蹟南宮坊儒冠滿塵土京國&KR0004;觀光早年富文¶
學下視舉子塲蹉跎乃至此宿志猶未償逺來亦堪喜有兄官¶
職方一見季氏面歡然態如狂秉燭屢相對頗怪夢寐長紛紛¶
<pb:KR4e0131_SBCK_016-4b>¶
同來客寢食各有妨獨於下馬日曾不殊家常有姪巳進飯有¶
㒒爭施牀試言仲氏意遲子葺高房靑山映金闕西戸正相當¶
引子數共登把酒還自嘗嗟我忝交契累在尊爼傍感此友于¶
樂鬱悶隱中腸巳畢内廷試復治南雍裝天風滿寥廓仰望孤¶
鴻翔上林多嘉&KR0035;回翅期成行¶
　　　送賀御史出守蘇州¶
吳民方切九重憂祖道休將五馬畱朝著乆稱才御史封疆還¶
屬古諸侯香凝燕寢韋郎詠舟過花橋白傅游我忝郡人無以¶
頌擬叨循吏傳重修¶
　　　送西指揮分守汀漳¶
坐却東夷二十年平生文事欲兼全兵曹屢薦聲名乆海道遥¶
分號令專玉帳淸風開筆陣水犀波靜&KR0712;戈船班超自有封侯¶
<pb:KR4e0131_SBCK_016-5a>¶
相寵詔重期萬里傳¶
　　　爲周郎中公瑞題觀蓮圖¶
玉井蓮開花十丈此事詩家徒自誑何處池頭有此花分明蜀¶
錦裁成障淸波&KR0261;&KR0261;波洋洋水榭人疑坐天上白羽風輕頻自¶
搖紅粧日出閒相向畫工作此待誰題意匠欲追崔子西平生¶
比德是君子耶溪不擬定濂溪濂溪舊有愛蓮&KR0003;意見豈與埤¶
雅齊溪流一&KR0128;接雙井雲孫早躡靑雲梯(公瑞&KR0031;井人)¶
　　　送原巳還南京分依字韻¶
溽暑猶未退頗覺槐隂稀棲燕乆相識鳴蜩靜還飛昨者冒江¶
雨逺來自京畿重念交親意時時欵我扉晩涼理舊話海月流¶
淸輝西堂設臥榻夜永風褰幃惟子官醫院績美誰能譏入朝¶
復陛見只尺瞻　天威銓曹巳書最旅舎仍言歸諒亦戀老拙¶
<pb:KR4e0131_SBCK_016-5b>¶
所重定省違幸哉被封典恩光照庭闈白頭自足樂無勞製斑¶
衣行旌向晩動酒盡情依依¶
　　　中秋夜登仲山新樓賞月¶
天街東來喜橫亘夜靜無塵斷車乘靑天故遣月娛人特爲中¶
秋光轉瑩昔人徒訝一分&KR0220;此物始知千里徑團團餅餌家家¶
如矮屋仰觀殊不稱望裏撑空木最高上施平板還加釘巳好¶
樓居仍好客主人引我凌飛墱解衣裭帶重延畱案上珍&KR0254;巳¶
先飣須&KR0119;衆客報齊來一笑頓忘腰折磬&KR0067;公故事擬重修亦¶
復平生無淺興少焉月轉簷楹間起傍朱䦨時一凭俯觀南&KR0080;¶
白&KR0252;&KR0252;素練平鋪目難瞑中山地近兎毫分巨海波浮蚌胎孕¶
舉瓢便可酌河潢着屐那能絶泥濘椽筆誰將華牓題玆樓只¶
合名超勝置身如在太湖心萬斛龍驤&KR0004;下矴端愁波浪欲掀¶
<pb:KR4e0131_SBCK_016-6a>¶
翻爲語諸公宜坐定群童獻技舞且歌鳳腹空空四絃絙我方¶
沾醉陶陶然新調疑從夢甲聽夜深風露忽凄涼高處不勝寒¶
起脛主人勸飮意何濃美酒如泉瓶未罄底須隔屋問西鄰走¶
送茶瓜勞㒒媵明年未省在誰家郷社佳期當預訂言方脫口¶
客巳聞吐酒閧然爭出應我家海月舊傳名菴外淸光長有䞉¶
王猷隔巷毎共之今者安知非我贈戲言&KR0002;大却非誇薄意頗¶
誠眞不佞小園雖&KR0003;乏樓居早向幽亭設長凳杜老還教徑掃¶
花范家莫道塵生甑諸公倘許過高軒就煩執此詩爲證¶
　　　爲陳明之題&KR0472;梅¶
溪藤百尺餘慘慘顔色變遂令塵埃中難識冰雪面秋陽射疎¶
窗晨起偶開卷妙手非補之歷歷花可辨横柯彎且枯老幹&KR0033;¶
不顫天寒北風高滿眼集玄霰¶
<pb:KR4e0131_SBCK_016-6b>¶
　　　爲顧崇善題松溪高士圖¶
厨裏丹靑能變化昔者愷之眞善畫依然靈物屬雲孫仍見生¶
綃堂上挂煙霧溟濛曉不開長松臨磵何年栽急流噴薄厓石¶
動白晝歘爾生風雷望中秀色參天起潄滌孤根從磵水何物¶
離離徑寸莖自信山苗難在此高人獨立意如何想見清暉入¶
腹多支硎山下寒泉側爲憶深林柱杖過¶
　　　爲李賔之題趙大年雪景¶
故縑斷裂如刻鏤上有雪圖世稀有&KR0472;㾗隱隱題名存熟視始¶
知元祐手疊嶂崇巒失翠微高原淡淡畱斜暉歲云暮矣北風¶
急樵舎漁莊俱掩扉疎林寂歷寒雅返意中不覺西涯逺海子¶
橋西柳巷深歇馬何時歩魚堰¶
　　爲陸全卿題劉松年香山九老圖¶
<pb:KR4e0131_SBCK_016-7a>¶
高松大竹生翠寒宻林隱隱攢峰巒杳然流水出深谷新鑿山¶
中八節灘江州司馬不愛官笑領諸客來盤桓棋枰詩卷各有¶
適適意豈在陳杯盤酒酣耳&KR0044;忽起舞戲折名花斜挿冠趍朝¶
疲薾足非病在野輕徤心偏安權門赫赫誇牛李門下黨人分¶
彼比&KR0033;氣騰騰逼石樓甘作香山老居士劉侯此圖超俗塵能¶
與九老俱傳神衣冠雖作山林樣狀貌終爲臺閣人孰爲胡杲¶
與吉旼孰爲鄭據幷劉眞二盧張狄總預集居士樂易皆相親¶
獨憐舊友今何處禹錫微之嗟失身¶
　　　&KR0004;謁茂陵¶
玉册金根閟澗阿高陵&KR0004;謁淚滂沱九天載覩星辰近萬木長¶
哀風雨多豈有衣冠游道路何曾寢殿貯嬪娥&KR0166;湖瞻望嗟無¶
及空抱烏號夜渡河¶
<pb:KR4e0131_SBCK_016-7b>¶
　　　史館歲暮書與&KR1343;姪和之¶
高館冰生硯沼堅盈箱公案總陳年法家有事多成獄史學無¶
能强入編戸外龍文雲氣滿殿頭鴟吻日華鮮殘冬坐此嗟何¶
補寂寞全勝著太玄¶
匏翁家藏集卷第十六¶
