# -*- mode: mandoku-view -*-
#+TITLE: 家藏集
#+DATE: 2015-09-23 10:28:13
#+PROPERTY: JUAN 1

<md:KR4e0131_SBCK_001-1a>¶
　詩四十二首¶
　　　秋日閒居¶
委巷寡人蹟杳無塵俗侵虛窗對髙樹日午落疏隂𤣥
蟬響方¶斷好鳥復一唫俯首閲陳編直窺古人心抱沖
世味薄處寂佳¶境深涼風滿衣袖自起彈吾琴琴聲和
<pb:KR4e0131_WYG_001-1b>
以暢永日有餘音¶
　　　觀溪童捕魚¶
江南五月黄梅雨一夜新添三尺水蓮葉東西蘆葦間
斜陽映¶水魚生子溪童褰裳脱雙履一見水深心獨喜
不須撒網與扳¶繒捕得魚來多赤鯉鯉魚最短亦盈咫
猶有老魚不知止君不¶見魦鱮魴鰋棄長河去入龍門求
大鮪¶
　　　過南園俞氏書隱次劉祭酒先生韻二首<md:KR4e0131_SBCK_001-1b>¶
<pb:KR4e0131_WYG_001-2a>
鷗渚茅堂古樹秋校書人去㡬人游山林白日無車馬
一老窗¶間著孔周¶
芳草橋頭小路斜書聲隱隱識君家醉𤣥方丈坐終日
黄菊秋¶深未著花¶
　　　五月十三日移竹¶
今朝竹醉教移竹荷鍤穿雲去路賖却笑此君多潦倒
醒來已¶在别人家¶
　　　方方壷崇山峻嶺圖
<pb:KR4e0131_WYG_001-2b>
上清樓閣萬山中百折丹梯鳥道通我欲置身巖壑裏
白雲深¶處覔僊翁¶
　　　次韻沈啓南僧齋夜坐¶
躡雲何處宿古寺郭東偏露下鶴初警月低人未眠安
心元有<md:KR4e0131_SBCK_001-2a>¶法不語即為禪寂寂空堂夜焚香繡佛前¶
　　　除夜¶
風雪孤燈下坐深寒漏遲百年能㡬夜一嵗不多時索
室初驅¶疫持肴欲祭詩推窗看梅樹已發向南枝
<pb:KR4e0131_WYG_001-3a>
　　　宿丹陽聞笛¶
煙冷江空孤月眀夜深人静浪初平故園纔隔二百里
短笛不¶禁三四聲樹逺丹陽臨古驛山圍鐡甕望髙城
相逢盡是離家¶客只向篷窗說旅情¶
　　　登南京鷄鳴山¶
秋盡荒山鳥蹟稀拂衣獨上扣禪扉屋頭鹿下縁青磵
樹杪僧¶行入翠微千里風煙搔短鬢六朝文物付斜暉
悠悠身世渾如¶此目斷天邊一鴈飛<md:KR4e0131_SBCK_001-2b>¶
<pb:KR4e0131_WYG_001-3b>
　　　分題鄱湖聽鴈送黎憲還臨川¶
碧天雲冷鴈聲悲楚客驚秋不盡思彭蠡湖頭愁起處
衡陽峯¶下夢囬時波漂菰米風生渚月映蘆花雪滿陂
此去臨川無百¶里帛書休恨到家遲¶
　　　懷陳起東北上¶
江城寥落嵗闌珊遥憶離人北上難雨雪載途雙宦轍
雲霄萬¶里一儒冠馬頭木落淮山莫塞上風來易水寒
欲折梅花逺相¶贈幾時驛使到長安
<pb:KR4e0131_WYG_001-4a>
　　　題倪雲林詩後二首¶
髙人自號雲林子獨住雲林嵗月深足底千峯㡬兩&KR0282;
人間六¶印一鈎金華佗無術醫清癖蘇晉長齋養素心
寂寞小蓬壺上¶路百年陳蹟莫追尋<md:KR4e0131_SBCK_001-3a>¶阮籍疎狂甘自放清風髙卧酒盃深池塘夢去忽生草
丘壑移¶來不換金脫㡌竹間朝沐髪焚香花底夜清心
祗陀舊宅風煙¶古一片五湖何處尋¶
　　　次韻周原已懷石湖舊遊
<pb:KR4e0131_WYG_001-4b>
上方高處共捫蘿落木空山雨滿蓑野寺推門黄葉亂
湖亭倚¶棹白雲多向來行樂成陳夢别後離愁遶緑波
滿紙新詩更清¶省令人相對憶隂何¶
　　　送俞振宗南遊¶
手扶藜杖出南園不向妻孥告一言白髪被肩過浙水
青山囘¶首隔吳門平蕪客路何時盡喬木人家幾處存
此去越中憐嵗¶莫綈袍應見故人恩¶
　　　雪夜憶友人宿伏龍山中<md:KR4e0131_SBCK_001-3b>¶
<pb:KR4e0131_WYG_001-5a>
孤城鐘漏促寒鷄風雪殘燈夢欲迷静夜獨眠高榻上
故人遥¶在數峯西空林松子時時落絶磵梅花樹樹低
知是山中有佳¶興柴門清曉候封題¶
　　　雨後獨遊園中¶
荒園歇秋雨疎竹透朝陽落葉茆簷下惟聞鳥語涼孤
踪久塵¶土超然欲坐忘¶
　　　為史明古題沈啓南畫¶
崒嵂終南山黄河抱其趾舊聞塞天地延袤幾千里陽
<pb:KR4e0131_WYG_001-5b>
烏浴虞¶淵落霞散如綺層巒藹佳氣蒼翠不可擬史君
松陵彦家世昔¶居此夜夢或見之既覺心亦喜老南慰
茲圖厯厯宛相似不知¶經營勞但見丘壑美赤松真吾
師白雲是知已為報山中人明¶年泝江水<md:KR4e0131_SBCK_001-4a>¶　　　次韻啓南淫雨¶
陽氣渙不收淫雨夜復晝倒傾怪盆翻併集疑輻湊鳩
婦頻見¶離蛇醫頗遭詬日月何道行雷霆半空闘顧無
大藥資已彼太¶虛疛下堂褰裳齊出户縮頸脰相忘魚
<pb:KR4e0131_WYG_001-6a>
圉洋竝坐鳥棲宿不辨¶過河牛時看挂樹蜼乞漿嵗在
酉祭社日維戊民謡適厚誣神¶賜誠大繆攸除荆室完
既瀦白渠溜叵將瓿甊盛强把桔橰救¶具棹防陸沉移
書縁屋漏因之憫大田豈暇念靈囿何蓑徒水¶畊痔鏄
休火耨溪毛遶宅生田穉幾家茂竈沉或浮釡墻覆乃¶
失霤湯湯咸其咨蕩蕩孰能&KR2452;斯倉不成千厥賦難至
冓空聞¶田畯喜亦笑楯郎怐積惡等貫盈飲酒比多又
極備固有由太¶甚不可復往日害未消今嵗勢仍驟槁
<pb:KR4e0131_WYG_001-6b>
項八口饑疾首兩眉皺¶神禹合胼胝蒙莊念昬瞀地志
費推尋水經慵句讀出門一壺<md:KR4e0131_SBCK_001-4b>¶隨俯井尺繘收花姫首
夜膏石丈齒朝潄彼蒼有聞知下土敢¶陳奏朝廷闢
四門刑罸謹三就聽政厭衡石祈年飾籩豆誰¶召淮吳
烖復致川廣寇居人廢鋤犂行者耀甲胄赤子困泥塗¶
蒼生脫衣袖米價市上騰錢神槖中走寫帖顔腹空題
詩沈腰¶瘦況茲雨再零絶類人多疚否塞求疏通崎嶇
戒顛踣幸有客¶露冕豈乏人衣繡發廪在斯今為府合
<pb:KR4e0131_WYG_001-7a>
仍舊首從芻蕘詢急向¶膏肓灸莫厚庶以寜不傭遂全
覆滂沱免月離霡霂應春候因¶地脩厥利自天獲多祐
漸墾千畆連卒致萬家富吳沼尚無虞¶蜀天底須㤱頓
如元豐間不落貞觀後永圖幸勿忘膚見奚足¶狃一挽
康年囘吾邦即非陋¶
　　　贈蕭漢文¶
蓬蒿偃箘簵瓦礫混璠璵君子負俗累騁歩忘疾徐辛
勤感驟<md:KR4e0131_SBCK_001-5a>¶驥獨抱夏侯書我道蓋如此俗流訾迂疎終然
<pb:KR4e0131_WYG_001-7b>
不可屈驚悔動¶鄉閭游心千載上抗志萬里餘君徳日
已崇榮名常炳如¶
　　　哀顧進士文之¶
死生亦常事脩短有定理命也奚足哀所哀諒非此文
之少秀¶發鄉邑數佳士二十取科名束帶遂從仕社稷
不足安一世但¶平視志高固超越氣盛非委靡壁立屹
岱宗塵絕奔騄駬抵掌¶好高談人物善臧否歴歴無終
窮牙頰注流水把筆或纘言隨¶物寫形似於其氣盡時
<pb:KR4e0131_WYG_001-8a>
新意尤崛起累累相示余俛首不敢擬¶利器徒自懷遠
道邇即止百年半未過二豎蚤見俟力疾陳疏¶封在告
逾一紀癯然體如削飲食半藥餌纊息一以定竟作重¶
汪踦豈無立言人墓道表濳美骸骨乆當朽名姓元不
死團辭¶寓所哀竊儗仲宣誄<md:KR4e0131_SBCK_001-5b>¶　　　陳僖敏公輓章¶
勾吳山水秀人物見英姿特出斯人類端為後輩師萬
間當柱¶石四海仰綱維執法星辰應行威草木知常令
<pb:KR4e0131_WYG_001-8b>
三尺謹不使百¶工隳鐡面嚴風采脩髯足表儀若金須
汝作予采每疇咨雅量¶蠡難測清心湼不淄忘家安社
稷鎮俗坐邊陲破膽驚西賊知¶名誦小兒方平留畫像
仁傑立生祠春雨渾無跡秋霜詎有私¶希文應接武堯
叟是連枝徳業昭書傳功名付鼎彛一身思進¶退萬室
繫安危已覺知幾蚤誰云見事遲懸車心尚赤解組鬢¶
如絲赤子誰依恃蒼天不憖遺朝廷終北極江漢自
東馳鄉¶里嗟生晩臨文淚滿頥
<pb:KR4e0131_WYG_001-9a>
　　　正旦雪¶
天上頒新厯紘埏正朔同推窗瞻北斗開户納東風已
覺天時<md:KR4e0131_SBCK_001-6a>¶變何憂吾道窮雪花休亂落吳地兩年豐¶
　　　洛神圖¶
僊妃不可即洛水遙相望手持青芙蓉游戱水中央金
翠耀容¶飾木難綴眀璫飄颻白雪裾蕩漾青霓裳人神
本殊道倐忽登¶北堂嫣然啓玉齒氣若幽蘭香馮夷與
海若左右更舉觴洛水¶詎可測人夀安能量雲軿期再
<pb:KR4e0131_WYG_001-9b>
來少隔三千霜¶
　　　雨雹¶
江城六月暑氣薄夜半有聲敲屋角静聽彷彿是何聲
淅𤁋丁¶當更瀺灂初如有客來扣門入夜不應聲剥啄
須㬰萬騎爭奔¶馳矢石交揮攢亂槊披衣驚起推半扉
入手磊磈心方覺奇形¶三出花半開幻作牛羊并六駁
買綃客泣海市珠獻玉人棄荆¶山璞吁嗟天工一何巧
豈有郢人為礱斵百年老人渾未識此<md:KR4e0131_SBCK_001-6b>¶物嘗聞雨幽朔
<pb:KR4e0131_WYG_001-10a>
何為江南亦有之欲問天工愁緬&KR0684;雖云盛隂¶脇陽氣
人事所召言尤確邇來已過到黄梅半月猶聞雨聲濁¶
三吳大水眼復見高田可航井可濯園林和煖木再華
疆界浸¶淫禾未穫京師今春乃缺雨𢎞羊就烹罷賈榷
詔書逺下甦¶民力天子減膳仍徹樂百官黜陟勞大臣
一飯豈止髪三¶握極無極備皆云凶況復於今天雨雹
皇仁洋溢恐未周天¶欲斯民被殊渥¶
　　　題何刻工巻
<pb:KR4e0131_WYG_001-10b>
女媧補天天不漏巻石猶穿太山溜郢工運斤風欲生
斵出難¶供孫楚潄雲根可斷亦可轉磨礱幾日方成就
梁州之貢天下¶無忽然躍出東山袖頌功載徳絕妙辭
兩手不停煩刻鏤丞相¶中郎字奇古右軍率更筆深秀
東山雖老眼猶明一一猶能論<md:KR4e0131_SBCK_001-7a>¶結構空堂考擊聲丁丁
絲連縷綴如絺繡小或蠅頭大或丈深¶必因肥淺必瘦
東山擇業何其賢古人石刻今流傳周宣中興¶文石鼔
李唐九成銘醴泉延陵墓上止十字薦福寺裏須千錢
<pb:KR4e0131_WYG_001-11a>
行人淚墮峴山下過客手摹江水邊其餘諸刻難盡述
東山直¶視如無前百年獨守三寸鐡姓名與石同貞堅
囘看巧技未旋¶踵肆中野草浮荒煙昌黎河東如可作
梓人圬者堪同編只今¶東山既頺矣子孫守之上慎㫋
閉門一日白石爛黨人之碑慎¶勿鐫嗚呼黨人之碑慎
勿鐫千載之美無使安民專¶
　　　病項¶
人生自召百一病傷彼六欲兼七情我今有病出偶爾
<pb:KR4e0131_WYG_001-11b>
開口欲¶說難為名幸非寒戰與潮熱一痛却使心怦怦
籧篨戚施古人¶疾二者一旦來相嬰執書未暇矻矻坐
伏枕頓作咿咿聲千鈞<md:KR4e0131_SBCK_001-7b>¶重負未容釋更覺肩背遭笞搒
董宣不屈漢公主徐積已見胡¶先生昨朝向人忽作别
即欲囘顧仍前行昻頭莫肯少輕諾側¶目欲就多歡迎
我生由來汎倔强只今見者尤加驚獨鶴引吭¶頻飲啄
大鷄盛氣相諠爭嗟吁元首本無恙股肱何不思扶傾¶
端愁蔓延入骨髓此病始知為匪輕軒岐醫經動盈巻
<pb:KR4e0131_WYG_001-12a>
不識何¶藥堪煎烹莫如閉户學導引動盪血脉方和平
未能痛定得思¶痛把筆遣悶詩先成¶
　　　題朱澤民小景并詩後¶
睢陽畫癖不可醫睢陽作畫真畫師豈維長絹善揮灑
只此短¶紙誰能為野曠天寒氣蕭爽人坐茆亭絕塵想
階前舊雨客不¶來天末晴雲心獨往青山滴滴青於苔
平地忽見芙蓉開秋聲¶似向耳邊起石上喬松若箇栽
意長要在無多筆餘墨淋漓綴<md:KR4e0131_SBCK_001-8a>¶唐律詩中有畫畫中詩
<pb:KR4e0131_WYG_001-12b>
百年再見王摩詰¶
　　　書句容丁溪僧舍壁¶
丁公溪上古招提䇿馬來尋路欲迷遠道黄埃臨水隔
當門緑¶樹與雲齊山中地僻無人到窗下僧閒鳥自啼
㵸茗焚香坐終¶日不知林外夕陽低¶
　　　為僧題畫¶
秋風一騎秣陵還未得浮生半日閒畫裏南朝何處寺
閉門黄¶葉滿青山
<pb:KR4e0131_WYG_001-13a>
　　　題趙行恕參議所寄沈徴士墨梅¶
不見王孫知㡬年更堪東老入重泉江南風景渾如舊
春草梅¶花共悵然¶
　　　過陳玉汝溪館<md:KR4e0131_SBCK_001-8b>¶落木城東路荒溪接板橋行來渾覺近坐定始知遙鶴
羽休頻¶掃龍團且慢澆乘閒即到此折簡不須招¶
　　　次韻啓南訪玉汝不遇¶
結屋青林下移家緑水傍古苔留晚照殘菊帶秋光過
<pb:KR4e0131_WYG_001-13b>
客空敲¶戸題詩復上堂主人非隱逸莫怪馬蹄忙¶
　　　悼董孟珍¶
獨持古道作今人白首峨冠稱隱淪垂老不堪三月病
移家空¶是一生貧篋中書帙悲遺墨窗底棋枰積素塵
深巷東風花自¶落扣門無復過西鄰¶
　　　悼沈癯樵畫史¶
秣陵春色厭驅馳投老呉門白髪垂燈下解衣盤礴處
山中持¶斧嘯&KR0084;時一貧比憲元非病三絶如䖍不數癡
<pb:KR4e0131_WYG_001-14a>
落日髙堂開障<md:KR4e0131_SBCK_001-9a>¶子雪峯煙樹使人悲¶
　　　曉發揚州遇雨¶
鷄鳴揚子灣人發廣陵驛草深路不分潮長舟難逆故
國去非¶遙懐歸心日劇陰雨忽復來前村又投蹟¶
　　　濟寧夜泊¶
嗚嗚畫角語城頭暝色蒼茫倚舵樓古戍煙生人已散
長河月¶落水空流異邦信美非吾土他日重來是舊游
千里鄉心孤枕¶上可能今夜夢刀州
<pb:KR4e0131_WYG_001-14b>
　　　宿河西務遇雪¶
客懐牢落鬢毛斑水宿淹旬去路艱一夜雪花如席大
始知身¶已到燕山¶
　　　客樓望宫闕<md:KR4e0131_SBCK_001-9b>¶天畔登髙閣非關望故園再瞻雙鳯闕如在百花原民
俗今成¶化朝家又改元五陵佳氣在長護紫㣲垣¶
　　　南還𤓰州渡江¶
柔櫓嗚咿啞曈曨天欲曙殘星帶河漢積水渺煙霧依
<pb:KR4e0131_WYG_001-15a>
微京口¶山迢遞維揚樹中流忽已過始入江南路¶
　　　過大姚陳玉汝宅飲散宿大覺寺追和趙與哲
　　　韻¶
月出平湖積水空上方僊梵隱花宫似聞薝蔔林間雨
縂是芙¶蓉浦外風有客題詩先我到向僧分榻㡬人同
敲門自怪來何¶莫投轄傳盃惱孟公¶
　
　
<pb:KR4e0131_WYG_001-15b>
　
　
　
　
　
　
　
　家藏集巻一¶
<md:KR4e0131_SBCK_002-1a>¶
<pb:KR4e0131_WYG_002-1a>
欽定四庫全書
　家藏集巻二¶
　　　　　　　　　　　　　明　吳寛　撰
　
