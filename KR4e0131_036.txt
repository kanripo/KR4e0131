# -*- mode: mandoku-view -*-
#+TITLE: 家藏集
#+DATE: 2015-09-23 10:28:15
#+PROPERTY: JUAN 36


十一首¶
　　　陽山白龍神廟重修記¶
陽山在吳城西北三十里而近視他山特高且大葢吳
之鎭也¶相傳昔有白龍産其下其說載于郡志甚異其
神秩於祀典廟¶而事之亦甚久矣夫山之高大者能出
<pb:KR4e0131_WYG_036-1b>
雲雨必有神司之而龍¶之爲物用雲雨以爲靈者也使
依得其地則足以致其用昭其¶靈而山得龍以依其澤
亦博其勢亦尊而他山固不足以儗之¶矣陜右孟公以
監察御史擢守蘇州明年爲𢎞治庚戌入夏不¶雨公以
農事爲憂曰國家糧餉多仰給是郡使禾槁不收非惟¶
民無以爲食其何以免徵歛之苦乎乃七月朔齋沐已
率僚屬¶行禱廟中未至而雨逺近沾足民皆歡然頌公
公曰此神之賜<md:KR4e0131_SBCK_036-1b>¶也其何以爲報哉顧其廟傾圯弗修者
<pb:KR4e0131_WYG_036-2a>
六十年于此若舊有獻¶殿特存其址而已乃具材用徵
工役擇人董治未及數月而功¶告成適長洲丞魯聰以
公事上京師俾持書來請文爲記夫洪¶範庻徵曰肅時
雨若無所謂禱者春秋始書大雩公羊傳曰大¶雩者旱
祭也至漢世令郡國上雨澤旱則公卿官長以次行雩¶
禮則有所謂禱矣世之長民者視民之說其身之修本
也春秋¶之說其事之舉末也不修其身而徒舉其事雖
禱于神神將不¶降其居不歆其祀尚何有雨之應哉故
<pb:KR4e0131_WYG_036-2b>
於廟之成因書公之所¶以感乎神者必有其道則後之
禱于此者其亦知所謹哉¶
　　　葉文莊公祠記¶
故吏部左侍郎諡文莊葉公事英宗爲兵科給事中當
己¶巳之變京師戒嚴公忠憤激發數日奏疏七八上區
處兵事悉<md:KR4e0131_SBCK_036-2a>¶中機宜自是有名于時後出參政山西遂擢
都御史南北廵撫¶制禦蠻夷功績益著憲宗之世召爲
禮部侍郎改吏部而¶終公蘇之崑山人也既没幾二十
<pb:KR4e0131_WYG_036-3a>
年慈溪楊君名父由進士來¶知縣事廉愼有爲自以少
知公名今獲令兹土無以慰仰慕之¶意適今天子初即
位用臣下言撤天下佛廬之私建者君¶承詔而喜曰吾
志可成矣葢謂公之爲人天下皆知其賢况¶鄉人哉没
而祀于其鄉此禮也顧佛廬有當撤者乃特毁棄其¶象
以改公祠設位于中歳時率僚屬師生拜而祀之他日
託公¶之子壻兵部郎中虞君元凱來道其事而以記請
夫世之仕者¶孰不急於政事有政事矣然無文學以資
<pb:KR4e0131_WYG_036-3b>
其識則所行者不免¶爲俗吏之事又孰不重乎文學有
文學矣然無氣節以立其德¶則所能者不免有文人之
譏故三者每患人不能兼而公之政<md:KR4e0131_SBCK_036-2b>¶事載于國史者甚
僃已不必論其書冊滿家篤學考古至忘寢¶食所著述
專以歐陽子爲灋純雅明白其詞藹然平生尤慕鄉¶先
哲范文正公身雖已貴蕭然猶寒士也謟佞之徒有所
倚而¶起者惡之不忍與接其所自處可謂重矣是以其
名起于當時¶傳于天下而士大夫置公于國朝名臣之
<pb:KR4e0131_WYG_036-4a>
列此豈無自而得¶者特公以中歳而没使天假之以年
其見于世者當又不止于¶此嗚呼惜哉寛初入翰林雖
及接公而受其誨言然不久公已¶去世竊以爲恨而名
父嘗有斯文之契者况其爲此又當乎人¶心故雖無文
猶彊書而復之祠成于𢎞治三年二月明年正月¶戊戌
記¶
　　　慈㓜堂記¶
吳中業醫者百餘家其間以良名者數人耳陳君公尚
<pb:KR4e0131_WYG_036-4b>
以小兒<md:KR4e0131_SBCK_036-3a>¶醫預焉予嘗以吳特一郡故陳氏得專其良使
居京師未可知¶也於是公尚以醫士徵至則京師業醫
者數倍于吳中其間以¶良名者亦數倍而公尚復以小
兒醫預焉夫術業所聚多則難¶爲名非特醫家爲然而
醫家之等第尤有甚焉者今公尚之醫¶於一郡於京師
無不以良名吾固知其術業矣國朝設太醫¶院以處衆
醫御藥房則在禁宻中深宻之地每選醫之尤良¶者處
之公尚既在選中屢入用藥輒奏其效初授御醫尋擢
<pb:KR4e0131_WYG_036-5a>
院¶判今上即位以例仍初官然其名固不以官得者是
以以¶病求治者自若也公尚之先曰良炳在元即以醫
仕其孫本道¶爲同縣孟景暘贅壻景暘善小兒醫而没
于國初之灋既而¶本道亦卒有子彦斌受其醫於母葢
嘗得文信公舊書慈㓜堂¶三大字揭于藥室而金華王
文忠公記之彦斌生仲和能世其<md:KR4e0131_SBCK_036-3b>¶業而廬山陳檢討先
生復爲之記公尚則仲和之子也既世其¶業益盛而飭
其堂益完於是感其醫者多爲之詩公尚乃續舊¶所得
<pb:KR4e0131_WYG_036-5b>
楊文貞公而下數首請予序其前夫所謂慈㓜者前軰
之¶言僃矣顧予何以加之葢人之生子爲之保䕶以免
于水火此¶特慈于家慈之小者也亦父母之道當然也
惟醫之于病莫不¶視之猶子其慈之所及者則廣而每
患乎業之不良或反致乎¶短折之禍而何慈㓜之有公
尚既非其人宜大爲之詠歌也¶予晚得子而公尚之慈
吾㓜者尤至心竊感之書此果足以爲¶報也乎公尚名
公賢爲人謙謹人皆重之非特以醫而已
<pb:KR4e0131_WYG_036-6a>
　　　長垣縣重修學堂岡孔子廟記¶
天下有郡縣則有學有學則有廟以祀孔子著于朝廷
令典¶而有司之所守者於此既有廟學矣或復即墟里
之間而祀之<md:KR4e0131_SBCK_036-4a>¶豈其私于孔子耶葢孔子之功在天下萬
世雖家祀之於禮亦¶宜而况墟里之間其遺蹟所在廟
而祀之亦惟致吾尊崇思慕¶之誠此後人所以不敢墜
也考之史記孔子去魯適衛又去而¶適陳過匡與蒲今
大名古衛地也而屬縣長垣有匡城蒲鄉與¶史所載合
<pb:KR4e0131_WYG_036-6b>
若其北十里有土隆然以高曰學堂岡居人相傳以¶孔
子與門弟子嘗講學于此故名其語若近俗然家語載
子路¶治蒲孔子入其境教之爲政其事當不誣也岡旁
有廟建自前¶代而廢至國朝天順癸未知縣劉𢎞始克
重建而自爲之記¶歴歳漸久傾圮不稱今天子即位之
歳屢詔有司凢古¶陵墓壇廟許加修治後四年監察御
史河内吳君廵按畿内憲¶體既振益喜咨詢間因行縣
過所謂學堂岡者歎曰廟壞至此¶獨非有司之事乎言
<pb:KR4e0131_WYG_036-7a>
于知府臨汾李侯侯欣然曰某之意也遂<md:KR4e0131_SBCK_036-4b>¶委知縣古吳
杜啟治其事啟承命不敢緩乃發公帑得錢若干¶緡以
爲可用即市材物召工匠以𢎞治辛亥九月興功越月
而¶畢若殿若㦸門若講堂若杏壇若問志詠歸二亭以
次完美以¶其餘力復建東西齋房及櫺星門其寢殿舊
設孔子象而以子¶路曾晢冉有公西華侍坐以四賢于
此問志雖無所考不敢遽¶廢若子畏於匡顔淵後至蒲
子貢執轡二賢固可考者而遺之¶不可乃增設其象爲
<pb:KR4e0131_WYG_036-7b>
六初其地隘用耆老言復地之侵于民者¶東西凢八畝
其南北更置三畝而規制始大又縣故有官地六¶十餘
畝亦侵于民仍復之以充祭田歳收其入爲修治之費
而¶計慮更逺矣廟成以其地幽僻學者宜居因聚里中
子弟延致¶仕教諭陜人袁佑教之於是兹岡之勝殆與
古書院等啓以爲¶宜有記也遣人至京師以請夫憲臣
出按于外以簿書獄訟爲<md:KR4e0131_SBCK_036-5a>¶急者多矣視古聖賢事孰以
爲意彼著于令典者尚多忽之况¶其餘乎然不知憲臣
<pb:KR4e0131_WYG_036-8a>
之職果止于簿書獄訟乎抑亦在乎風教¶之所繫者乎
吳君惟知其然而為此舉亦惟有若為守如李侯¶者而
能成其美意也然又非啟之為令經營措置不惜心力
安¶能致成功之速自是而後人知聖人過化施教之地
油然興思¶其君子相慕以文相尚以禮皆化而為良士
其小人雖所謂彊¶而勇困而奸者皆化而為良民所以
變其俗革其心果不難治¶者有不在此乎故記之以示
後之為政者
<pb:KR4e0131_WYG_036-8b>
　　　敬義堂記¶
昔者聖人以其存於心見於事者發之於言莫過於釋
易坤六¶二之爻兩言之僃者也夫敬義德之大者有其
一已足而聖人¶猶以為偏必並舉而言之葢主敬以直
其内則體立守義以方<md:KR4e0131_SBCK_036-5b>¶其外則用行内外兼全體用俱
盡此所謂德不孤也為學之道¶無出于此世之人莫不
能誦其言有能用其言者乎太子太保¶吏部尚書三原
王公以進士起家歴官四十餘年出撫萬民入¶統百官
<pb:KR4e0131_WYG_036-9a>
凢所以見諸事業者率用兩言至於切劘治道啟沃¶君
心往往見于章疏天下人皆傳誦之亦自兩言而推之
也然¶此皆見于事者故人知公以義方外而不知直其
内者之有敬¶也公以平生之所得者在此期于終身行
之乃題其私居之堂¶以自警不鄙寛使文選主事李君
贊來徵為記寛謝不敏而李¶君道公之意不舍也葢此
兩言儒先發其意也已盡而公之蹈¶其言已久何俟區
區之文哉惟公為世名臣聲望表然與古人¶等今上即
<pb:KR4e0131_WYG_036-9b>
位之初知公之賢特起于致政之餘而信用之¶二歳間
公雖以求去者數上固留不聽然天下有識者亦<md:KR4e0131_SBCK_036-6a>¶惟恐
公之去也惟昔武王踐祚三日欲聞藏之約行之逺萬
世¶為子孫恒者之道召師尚父問之師尚父舉丹書以
告曰敬勝¶怠者吉怠勝敬者㓕義勝慾者從慾勝義者
凶是已武王受其¶言至銘諸器物以示不忘所謂敬義
葢已啟乎易之說然必以¶怠慾吉凶從滅為言者武王
雖聖訓戒之道當如是也公事¶先帝既必出此及是起
<pb:KR4e0131_WYG_036-10a>
用猶惓惓焉以是為說則公平日之所¶得者豈止於易
所以名堂者豈止于身必欲武王其君萬¶世為聖子神
孫恒者乃公之志也與因書以諗於公不知¶以為何如¶
　　　春和堂記¶
周月窻先生以名醫起至京師僑居城南一室甚陋然
公卿貴¶人而下以病求治者日遣僕馬迎立于庭殆無
所容其名既著<md:KR4e0131_SBCK_036-6b>¶則未嘗以醫求進故雖老翛然猶布衣
也是以人不獨良其術¶又皆賢其為人非流俗所及月
<pb:KR4e0131_WYG_036-10b>
窻嘗為予言世之病者多不知¶醫故託之醫者以治蓋
以生死之命寄之也其必死者不論若¶可生者而死焉
是其過在醫而其人比比見之則其術可不謹¶哉自吾
少時好讀岐黄書求大方脉之師而學之徧既通其說¶
則習瘍醫求其師而學之亦徧復通其說乃稍出以治
病亦不¶敢以人之命輕試之也必勤候而謹察之久之
覺無所失乃數¶出以治病蓋謹之如此始吾視病者呻
吟不寧慘然如在吾身¶必致其生而心始樂因竊念安
<pb:KR4e0131_WYG_036-11a>
得天下之人無病可治而無術¶可施舉康彊恬愉熙熙
焉陶陶焉登于上壽而吾與之並生于¶天地之間若春
氣既至太和薰蒸有生之類無不發育則吾心¶豈不益
樂也哉吾家無錫之野舊以春和名堂以見志幸為我<md:KR4e0131_SBCK_036-7a>¶記之予曰是志也古人之所嘗言者也惟昔曾㸃欲以
暮春與¶童冠軰浴沂舞雩詠而歸焉獨為孔子之所與
夫春天地發育¶萬物之時而仁之蹟也仁者對時育物
使天下無一物不得其¶所亦天地之心而已是心在人
<pb:KR4e0131_WYG_036-11b>
所謂不忍人之心而人皆有之¶者也孟子特引孺子入
井以證其事豈若醫之為術直以不忍¶人為務其事尤
專且切而以是名堂則其心益廣且大也葢方¶寸之間
生意盎然與天地相流通世之仁術孰加于此予感月¶
窻治病甚深特記其所以習醫之難而終不欲以醫名
以見其¶存心之仁未可以醫淺視之也¶
　　　錫榮堂記¶
光祿寺良醖署正蕭君光甫前知江西寧縣時有卓異
<pb:KR4e0131_WYG_036-12a>
之政為¶部使者條奏朝廷命所司覈實乃進其階文林
郎制詞畧<md:KR4e0131_SBCK_036-7b>¶曰既亷且慎能先正其身惟公則明而後服
乎衆褒美之言可¶謂至矣其末又曰循吏特書相望于
今古小民難保當慎乎始¶終則致飭勉之意而望其終
惠乎元元也於是復贈其父樂昌¶教諭如其官母林氏
曰孺人及封妻戴氏如之恩典所及顯¶揚一門君感激
無已曰光甫將何如以報上耶乃名其堂¶曰錫榮以示
不忘謂予相好久來乞文記之蕭莆田故族也出¶宋清
<pb:KR4e0131_WYG_036-12b>
節公子荆之後自君之上二世皆儒官君少舉于鄉初
授¶潼川州學正教法已善作成人才修建學宫勤勞甚
著知其才¶者遂薦知安縣安為蜀中窮處高山深箐與
畨夷接壤縣無城¶郭民不時出没鬬狠撫治為難君至
適寇亂焚刼之餘掃瓦礫¶以治兼以豪猾吞并廬井空
虚而賦役未免君知其弊力扶抑¶之凢寇往來要路悉
立城堡為守禦計已而流移漸復乃建縣<md:KR4e0131_SBCK_036-8a>¶治及諸公廨
更立社學以教子弟三載境内無警士民感化俄¶以内
<pb:KR4e0131_WYG_036-13a>
艱去任老稚相率悲號攀留既去賊仍犯境民爭走訴¶
闕下願復得君為縣不報乃數以書問訊安否葢望君
服滿來¶治也後改寧縣寧俗喜爭先有熊何大姓訟田
至數年不决憲¶司始委君勘問君閲其詞即得曲直召
諭于庭遂皆帖服既久¶民益信君公平爭者漸息一旦
有盜五十餘人突至市中欲入¶縣刼庫藏君遣人諭之
即輸謝而退去犯他縣殺畧數家縣令¶及典史皆被害
而寧獨無事君不忘僃移文行臺得調官軍守¶禦建營
<pb:KR4e0131_WYG_036-13b>
舍百餘間居之而寧終君去任晏然也去之日民泣留¶
如安縣時且各持金帛來贐悉郤去上吏部考最始有
光祿之¶擢知君者以光祿雖京秩未足以展君治才而
君處之怡然其¶所以自持者益嚴也比僚吏及庖夫數
百人詣吏部言君亷慎<md:KR4e0131_SBCK_036-8b>¶有為宜擢用事雖不果行然君
之賢名至是愈顯矣名堂之意¶不待予文特述君平生
居官者數事書以為記葢以見制詞之¶褒乎君者非溢
美而君之得乎上者非冐寵渥以夸人必¶將陟崇階全
<pb:KR4e0131_WYG_036-14a>
晚節而無所負乎平生也¶
　　　都御史盛公所受勑書碑隂記¶
都察院左副都御史盛公以成化癸巳自延平知府擢
廣西右¶參政又十一年癸卯至都御史命下皆有勑書
重其行公¶既致仕而没有副本謹藏于家其弟頤與其
子唐龍相與刻石¶立于公之墓前所以表著綸音以見
公為上委任之意¶而其姪虞更請寛書其碑隂葢公既
登進士第初授監察御史¶與同列論事補外徊翔郡縣
<pb:KR4e0131_WYG_036-14b>
者十五六年政蹟卓異有古循吏¶風及擢參政專督糧
儲益盡心其事于時倉廩充足邊務修舉<md:KR4e0131_SBCK_036-9a>¶實稱勅㫖乃
進布政使遂召為刑部右侍郎俄調南京未¶行始以都
御史廵撫山東時適歳荒餓莩滿道公賑濟有法病¶者
得食流移盡歸六郡熙然皆有更生之望循行所至不
立威¶嚴下情赴愬悉得自達於是廣儲偫均徭役諸事
以次舉行必¶使民得實惠期至久逺而不苟于一時朝
廷方無東顧之憂¶而公引身去矣寛嘗竊論刑官之設
<pb:KR4e0131_WYG_036-15a>
莫大於司寇其尤良者如¶書所稱蘇公之敬刑一歳中
不過能平反寃獄數人而已况為¶其亞而不得專者乎
公固守正不阿刑無枉抑然與賑飢民數¶十萬口以免
其死徙其功孰多雖盡瘁匪懈事不廢弛然與積¶粟至
數百萬石以免民他日之死徙其事孰大必有能辨之
者¶則朝廷所以輟公東行豈知公長於撫民而有以成
其政也¶與不然何勅㫖之委任于公者重如此也且今
世之人以入<md:KR4e0131_SBCK_036-9b>¶朝為榮一旦逺去輙怏怏不樂事多以怠
<pb:KR4e0131_WYG_036-15b>
甚者厲民以洩其忿¶公之去也方怡然自得至則勤勞
益甚計慮咨訪不異疇昔為¶郡縣時彼固有出于强為
以需再召者而公請老之疏其詞懇¶切誓必得命乃已
其賢于人何逺哉故因記勅書後以著¶公之大節若其
平生之詳則墓碑具焉¶
　　　心耕記¶
吳郡陸氏隱于田間而業農者累世矣世修禮義表然
為郡之¶望至處士宗博益振其業鄉人尤賴之宗博嘗
<pb:KR4e0131_WYG_036-16a>
自號心耕或者¶則以陸氏居松江陳湖之上田連阡陌
上而賦稅下而衣食皆¶取給于是宗博及其壯歳當勤
生力本之不暇雖未能躬耕以¶食力亦必往來相視衝
風日履泥塗與傭奴同其勞苦而曰心¶耕何耶或者又
以昔許行欲滕君與民並耕而食孟子引古人<md:KR4e0131_SBCK_036-10a>¶勞心勞
力之語以曉之宗博少嘗為郡縣推擇長田賦有治人¶
之責豈以其心亦若耕者之勞耶或以其說似矣而未
得其意¶夫孟子以農為喻者尚有之揠苗助長心不忘
<pb:KR4e0131_WYG_036-16b>
乎集義之戒也¶舍己芸人心不廢乎自修之訓也故農
夫能耕則田不荒而穀¶可成君子亦惟自治其心使不
至于荒而已蓋心茍荒則惡乗¶之以入故曰見惡如農
夫之務去草焉芟夷藴崇之絶其本根¶勿使能殖蓋言
惡不可長如此夫惡不長則心無私欲之累而¶德亦成
日用之間俯仰自得豈徒其身之安其澤之流于子孫¶
者亦將享其利于無窮於是宗博之下世數年矣三子
完宜某¶皆善承家完更以名進士授監察御史一日告
<pb:KR4e0131_WYG_036-17a>
予曰先君無恙¶時欲得記所謂心耕久矣兹敢成其志
而終惠以一言幸甚嗟¶夫三吳之野終歳勤動為上農
者不知其幾千萬人也晏然處<md:KR4e0131_SBCK_036-10b>¶于家庭之間而矻矻然
經營乎方寸之地其勞尤甚焉者此宗¶博之所獨知而
未可與不知者道也¶
　　　古田縣重建文廟記¶
自佛老之說行于天下人爭信而趨之昔之大賢君子
以斯道¶自任者極力以闢而卒不能去其教愈昌其徒
<pb:KR4e0131_WYG_036-17b>
愈盛偏州下邑¶其宮室常數十區而吾儒學校之設雖
通都大郡其制特一二¶而美麗宏壯不能彷彿其制者
常然也古田為福州屬邑學有¶廟建自前元甲午至今
二百餘年矣殿宇傾圯視學宫特甚歳¶時師生行禮于
是懔然有覆壓之危乃𢎞治元年今提刑按察¶司副使
天台楊公行縣至訓導張瑄知公之重文教也即以其¶
事白他日公謁廟顧而歎曰佛老之徒特以禍福誘人
有所興¶作不勞而成今是廟為吾夫子神靈所止其功
<pb:KR4e0131_WYG_036-18a>
在生民其道在<md:KR4e0131_SBCK_036-11a>¶萬世固師生朝夕瞻仰以盡報本之地
而壞若是獨不有愧于¶其徒乎且朝廷崇重斯道惓惓
于是而不仰體德意又獨¶非有司之責乎邑之人傳公
之言莫不感悟一時以金來助者¶得數十斤方入山伐
鉅木而水涸莫致俄天大雨遂抵學旁又¶若有神相之
者於是良匠逺至卜日既得主簿孟頊偕瑄董其¶役乃
以是年七月庚寅興功其冬十二月甲寅功訖規制高
廣¶迥異舊觀然象設未僃門廡未易而丹雘之功尚未
<pb:KR4e0131_WYG_036-18b>
施也教諭¶周眞方圖謀之適知縣屠容持檄初至曰此
固吾為令者之事¶也遂次第成之且期學宫修葺當與
廟稱其于文教能知所重¶復如此初邑中乏進士之選
餘六十年廟成之又明年庚戌貢¶士羅榮遂擢廷試高
等人以為竒相率有遣子弟入學之願¶於是屠君以是
役當記且憲副公之功當載也乃具始末來請<md:KR4e0131_SBCK_036-11b>¶惟閩去
中州萬里在禹貢荒服之外歴三代至漢其民既庻復¶
徙之江淮間蓋久而生息復盛然未知以文學為事也
<pb:KR4e0131_WYG_036-19a>
在唐常¶衮為觀察使始設學校教之為文又能屈已以
倡率之于時士¶子更相慕傚而文學大興其人遂與中
州等學校之設其有益¶于天下如此今國家承平歳久
閩中人才固已過于前代獨¶古田視他邑為不及豈非
其地僻逺無倡率如衮者之在上乎¶乃今得憲副公而
令佐師儒又謹承于下宜邑人之尚義好文¶者之勃然
也予與憲副公為同年進士知其治獄明慎能持憲¶體
乃復留意于此非識治道之本者乎故書以記之
<pb:KR4e0131_WYG_036-19b>
　　　宜興縣重建先賢祠記¶
宜興為縣久矣人物之生相望不絶宋寳慶間縣令趙
與哲嘗¶建先賢祠歳久祠廢至莫知其遺址所在其可
考者真文忠公<md:KR4e0131_SBCK_036-12a>¶所為記而已𢎞治二年武陵陳君䇿以
進士出宰其縣數舉善¶政士民安之他日問知所謂先
賢祠之已廢也悵然興歎以為¶己責乃即學宫東偏隙
地謀重建焉士大夫皆以君之是舉能¶慰後人景仰之
意然謂吾鄉先賢之盛不止故祠之所列者因¶相與考
<pb:KR4e0131_WYG_036-20a>
之史傳參之志書自漢至宋得數人而視舊已多自宋¶
至國朝又得數人而凢㳺寓于兹及守郡而卒葬其地
者則¶仍其故而不敢廢若晉孝侯周公唐將軍衛公皆
有專祠固不¶必與于斯也祠成託某求文記之葢昔之
賢者去我已久其聲¶音容貌邈乎不可得而接也獨其
道德政事氣節文學見于紀¶載者炳炳如在顧予淺陋
又不能深求其所至竊獨愛其人散¶見于二千餘年之
間一旦列于一堂之上鄉人駿奔歳修祀事¶若子孫之
<pb:KR4e0131_WYG_036-20b>
于祖考然者此無他世不同也其為人之賢同耳賢<md:KR4e0131_SBCK_036-12b>¶則
他邦之人皆可祀之而况其邑之賢者乎然是賢者以
道德¶政事氣節文學自立于世惟盡其在我者其心尚
不求當時之¶知乃求後世之祀乎而後世之祀之者又
豈有所覬于諸賢哉¶亦惟申其景仰之意以盡其在我
者焉耳且曰後有賢如斯人¶者將爼豆于斯一如故事
所以感發乎人而起其思齊之心者¶又有在也宜興在
江南為奥區山秀而水清予將往游焉當拜¶于祠下因
<pb:KR4e0131_WYG_036-21a>
從其鄉人子孫訪諸賢之遺事而尚論之兹特記其¶祠
之成爾¶
　
　
　
　
　
　
<pb:KR4e0131_WYG_036-21b>
　
　
　
　
　
　
　
　家蔵集巻三十六¶
<md:KR4e0131_SBCK_037-1a>¶
<pb:KR4e0131_WYG_037-1a>
欽定四庫全書
　家藏集巻三十七¶
　　　　　　　　　　　　　明　吳寛　撰
　
