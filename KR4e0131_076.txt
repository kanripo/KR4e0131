# -*- mode: mandoku-view -*-
#+TITLE: 家藏集
#+DATE: 2015-09-23 10:28:20
#+PROPERTY: JUAN 76


墓碑銘九首　墓碣銘二首¶
　　　贈昭勇將軍都指揮僉事江公墓碑銘¶
英宗睿皇帝在位方十四年海内富庶號稱極治獨北
人屢犯¶邊為鼠竊之計上思所以攘却之者乃下詔躬
率六師往¶征師行以失地利而潛一時將校奮勇争䕶
<pb:KR4e0131_WYG_076-1b>
乗輿而山西等處¶署都指揮僉事江公與其弟子四人
同日死之時正統己巳八¶月十六日也公諱洪字朝宗
其先廬之合肥人祖浩從¶太祖髙皇帝起兵取天下纍
功官至明威將軍太原左衛指揮¶僉事子孫世襲并得
贈其父大海如其官既没子澐嗣而公則¶澐之子也公
在太原既以才勇知名宣徳末選總京營左翼久¶之陞
署都指揮僉事仍守山西既而從駕北巡遂死于難矣
年<md:KR4e0131_SBCK_076-1b>¶甫若干公既死朝廷即命其子湧嗣職所以慰公于
<pb:KR4e0131_WYG_076-2a>
身後者¶甚至公為人偉軀幹沉毅有謀御下紀律嚴整
而推心任人能¶與士卒同甘苦盖有古名將之風尤善
騎射射輒命中流輩莫¶與比者性素儉約食饌稍盛即
撤去而奉母劉氏必極其滋味¶母疾更割股肉作糜進
之疾獲愈人以為難其配陳氏贈都指¶揮僉事寶之女
寡居能以禮自守教子湧有法湧亦有將才嘗¶從征老
軍營功多實授都指揮僉事署都指揮使事以其官復¶
贈其父若祖而贈祖母淑人封母太淑人次子渙出側
<pb:KR4e0131_WYG_076-2b>
室尹氏¶女二長適太原前衞指揮僉事王賓次適太原
左衞指揮同知¶陳良孫男四人曰桓先卒曰朴曰楫曰
楠於是湧痛念其父嘗¶憤然有滅敵之志既奉公遺衣
冠𦵏于先塋他日託武陟令陳¶君瑞卿狀其父死事求
表于墓嗚呼睿皇帝之神武所以<md:KR4e0131_SBCK_076-2a>¶為宗廟社稷之慮至
矣盖有周張皇六師之遺意而非後世¶之為游田者故
當時死于難者多公之事若同於人不足書獨¶惜平日
號士大夫者棄君父生還以取富貴有媿于王孫賈¶之
<pb:KR4e0131_WYG_076-3a>
母者亦多則公之事固異不書可乎夫死者衆所難生
者衆¶所易能為其所難而不為其所易公之所以可取
者在是而予¶為之表者豈惟慰湧之孝思哉亦惟媿乎
人焉爾¶
　　　明故中順大夫南京大僕寺少卿致仕李公墓
　　　　碑¶銘¶
南京太僕寺少卿李公致仕之二年為𢎞治癸丑七月
九日以¶疾卒于吳城通闤坊第素與公厚者若陳大理
<pb:KR4e0131_WYG_076-3b>
璚文太僕林輩¶争走弔涕泣又有至自百里之外如吳
僉憲淑者以其子幼相¶與圖其後事而蘓守史公特斥
俸金助之且謂公官四品例移<md:KR4e0131_SBCK_076-2b>¶禮部以聞於是天子命
之諭祭其文有學優才贍性直行¶方之語所以褒奬乎
公者甚至少傅徐公與公最故既厚賻其¶家沈啓南史
明古諸君為議喪禮且求𦵏地得于吳縣九龍塢¶乃𦵏
以甲寅十月六日而文君已為之銘矣其弟應祥謂寛
宜¶銘其墓上之碑以書及儲考功瓘狀至初公病甚亟
<pb:KR4e0131_WYG_076-4a>
欲與寛一¶見訣别及是悲恨執筆輒止盖久而不能成
文嗚呼吾忍終不¶暴吾友之為人耶公李氏諱甡一諱
維熊字應禎以字行晚更¶字貞伯其先從宋南遷至吳
中遂占籍長洲世醫家曽祖仲純¶不仕祖士文有文行
以醫士始居南京考諱敞贈南京兵部武¶選司員外郎
母賀氏繼母陳氏俱贈宜人宣徳辛亥八月某日¶公與
其弟應祥同生少警朗力學好古博雅尤尚氣節景泰
癸¶酉登鄉舉舉進士不偶入太學中貴人方用事言於
<pb:KR4e0131_WYG_076-4b>
祭酒欲致<md:KR4e0131_SBCK_076-3a>¶為塾師公避匿不赴成化乙酉選授中書舎
人見同官或由他¶途以進恥與為伍乞改教官補外以
非例不許他日又有謀直¶文華殿者故扳公同事以掩
清議公益不樂適有㫖冩佛經上¶疏言聞為天下國家
有九經不聞所謂佛經也言甚剴切人皆¶危之賴上仁
明特笞而不問已而乞省繼母還竟罷殿直¶秩滿擢南
京武選司員外郎未赴丁繼母憂服除改車駕司進¶職
方司郎中尋擢南京尚寶司卿又三年始有太僕之命
<pb:KR4e0131_WYG_076-5a>
甫兩¶月以公事詣闕下遂請休致曰即上不許已再具
疏矣竟¶歸素少容至是性益卞急醫以為病徵果不起
享年六十三娶¶王氏永樂初學士景之孫教諭貫之女
也封宜人生男曰系先¶卒側室某氏生紹纔五嵗女二
人嫁貢士祝允明張廷瓛自公¶入官數有建白為中書
時當郊祀畢有宴公奏近時中書舎人<md:KR4e0131_SBCK_076-3b>¶坐給事中御史
後非制禮官重復舊不從知典故者則是之荆¶襄流民
相聚朝議恐為亂欲逐散之公言民既墾田築室為定
<pb:KR4e0131_WYG_076-5b>
居計逐之祇益亂耳不若因而撫之便後卒増置郡縣
如公言¶平時企仰先哲見遺象并石刻必臨摹以藏尤
慕范文正公題¶其居室曰范齋因以為號嘗使湖湘念
吳尚書雲死節國初¶𦵏于江夏特訪求其子孫及其事
蹟以傳其氣貌嚴峻若不可¶親然喜交游及汲引後進
朋友死往往經紀其喪恤其妻子於¶故舊之情最重也
季弟早世嵗分禄養其孤好客不倦家坐以¶空乏故卒
之日囊無餘資惟遺書千巻而已平生書蹟清古文¶詞
<pb:KR4e0131_WYG_076-6a>
簡雅有法為世所重公生長南京多游寓宜興中嵗則
以吳¶中故鄉始購屋以居後宜興故人吳大本治田廬
招之公時一¶往然曰吾固吳人也不可他徙故終于吳
而卒𦵏于是以從公<md:KR4e0131_SBCK_076-4a>¶之志云銘曰¶
有美一人宛其精悍自我失之中夜永歎其人如何有
徳有言¶有才有藝抑其末焉昔仕于朝翩如孤隼與鳳
共翔其髙千¶仭衆目仰覩在彼青㝠南飛不見遽匿其
形暫息荆溪終止吳¶苑菟裘既營逝矣何逺朋游涕泣
<pb:KR4e0131_WYG_076-6b>
有喪共治九龍蜿蜒卜𦵏于¶斯茫茫下土賢者不作我
有哀誄石表是託遺書滿篋𦕈然嗣¶人天報其徳不惟
其身¶
　　　明故大中大夫浙江等處承宣布政使司右參
　　　　政陸公¶墓碑銘¶
𢎞治七年七月戊申浙江右參政致仕陸公以疾卒于
家明年¶十二月庚申𦵏於太倉陳門塘先塋初公疾革
已不能言若有¶所屬其子者於是其子伸以治命泣請
<pb:KR4e0131_WYG_076-7a>
銘其墓上之碑惟予與<md:KR4e0131_SBCK_076-4b>¶公同朝二十年相知實深每重
公才操當大用于時一旦顧¶以浮議而去則公不平之
氣亦宜假此而發然此亦何足為公¶重輕哉是宜置之
不足道也公諱容字丈量姓陸氏先世冒徐¶氏至公始
復未生其母夢紫衣人以笏擊其首曰當生貴子已¶而
得公弱嵗頴敏篤學游鄉校不専治舉子業日取諸經
子史¶程誦不輟同輩謂非所急曰聊以抵諸君戲耳獨
與故翰林修¶撰張亨父太常少卿陸鼎儀友善三人俱
<pb:KR4e0131_WYG_076-7b>
以文行聞於鄉而公¶尤為葉文莊公所知天順三年中
應天府鄉試成化二年登進¶士第授南京吏部驗封司
主事丁外艱服除改兵部職方司擢¶武庫司員外郎再
擢職方郎中丁内艱服除改武選司遂陞右¶參政致仕
卒年五十九公在兵部勤於公事邊報或急奏疏日三¶
四上動輒數千言皆出公手而慮逺持正士論歸之西
域賈胡<md:KR4e0131_SBCK_076-5a>¶進獅子至陜西嘉峪關奏乞大臣率軍士往迎
公言于尚書外¶夷以竒獸進朝廷既不能却若復往迎
<pb:KR4e0131_WYG_076-8a>
之寧不貽笑天下後¶世耶議上遂已又安南累嵗侵擾
鄰邦有欲加兵者公言安南¶臣服中國已久今事大之
禮不虧叛逆之形未見一旦以兵加¶之恐遺禍不細其
事亦已錦衣百戸韋瑛凶悍附勢得罪調宣¶府謀再用
指良民妖言為功公言于尚書具疏請下法司鞠之¶瑛
竟坐誅而被誣者十餘人皆獲釋京師稱快先時捕妖
言者¶多陞官例得世襲愚民被誣死者無數公請除其
例獄遂衰都¶指揮昌佐求為金齒騰衝參將公執不可
<pb:KR4e0131_WYG_076-8b>
俄中貴人召公至内¶諭㫖公言西南夷要地必得堪為
將者守禦佐非其人若順成¶之異日壊事咎將誰執佐
計竟沮他日復有中貴人舉都指揮¶二人為都督僉事
者命已下公益不可言都督大官必積功始<md:KR4e0131_SBCK_076-5b>¶得彼何人
而欲亂法耶舉者市恩専擅尤宜置之于法以為後¶戒
疏凡再上言甚切直上從之一時雖曲宥其人而自後¶
犯者必罪著為令他所建白若論馬政四事論儲養台
輔教導¶勲戚愛惜人才久任巡撫經理京衛選練禁兵
<pb:KR4e0131_WYG_076-9a>
均平鈔法慎重¶㑹議又八事及在浙江益究察民隠振
作士風行縣至桐廬且¶嘗發漁家兄弟殺於潛丐者夫
婦事人傳以為神明之政焉既¶乃條列浙中便宜十事
悉見施行間因公務入京又論漕渠利¶病語斥權貴沮
事有人所不敢言者盖公少即有志天下如兵¶刑水利
之類有所得輒手書之冊後多見於用云公事父母甚¶
孝父病躬奉湯藥不離左右者累月嘗夜醉歸母不樂
自是飲¶必半杯不敢至醉其居喪盡禮三年不入私室
<pb:KR4e0131_WYG_076-9b>
人未嘗見其嘻¶笑治家嚴肅動容凝重若不可親狎至
與人處歡然也性喜聚<md:KR4e0131_SBCK_076-6a>¶書政事之餘手不釋巻見於著
述率明切平實為詩文凡若干¶巻外記録諸書又若干
巻陸氏世為蘓之崑山人公之曽祖諱¶福祖諱繼宗皆
不仕父諱裕以公貴累贈奉直大夫兵部武庫¶司員外
郎妣陳氏累封太宜人配張氏河間府通判瑮之女弟¶
封宜人子男一人即伸鄉貢進士女二人長適太倉衛
指揮使¶張漢次適鎮海衛指揮使武勲皆封淑人孫男
<pb:KR4e0131_WYG_076-10a>
二人復陽洊陽¶女一人銘曰¶
瞻彼崑山韞兹良玉玉匪可貴人秀而毓有美陸公白
晳而豐¶少則有志誓終其躬統師籌邊惟大司馬我佐
有勞操縱用舎¶朝有成憲憸人妄干以身障之我力桓
桓力所可為夷險一視¶何以為之國有弊事手削章疏
觀者駭焉我職在是位卑亦言¶彼愚不知指為沽直知
者與之則為盡職為上為徳不寕惟斯<md:KR4e0131_SBCK_076-6b>¶出㕘政事惠澤
益施未究厥才歸歟則速逍遥海濱進退不谷¶白日自
<pb:KR4e0131_WYG_076-10b>
顧吾身獨全全而歸之瞑于九泉¶
　　　明故江西贑州府知府致仕進階中憲大夫顧
　　　　公墓碑¶銘(并序/)¶
公諱&KR0008;字徳明世居吳中為著姓自孫吳以来代有顯
者曽祖¶祐祖榮皆不仕父巽登永樂甲辰進士第稱疾
不仕教授鄉里¶以易師終身後以公貴贈監察御史母
余氏贈孺人公少孤而¶貧篤志問學刻苦特甚宣徳壬
子中應天府鄉試正統丙辰登¶進士第選為翰林庶吉
<pb:KR4e0131_WYG_076-11a>
士凡四年授行人秩將滿用大臣薦擢¶福建道監察御
史久之陞福建提刑按察司副使俄為姦民誣¶奏事既
白猶調知贑州居官五年以老乞歸年八十五而終實¶
𢎞治乙夘(闕/)月一日也公為御史最有才名嘗理山東
長蘆兩<md:KR4e0131_SBCK_076-7a>¶運司鹽法宿弊頓革商人便之踰年再出巡山
東適值飢嵗或¶建議犯徒罪以下者贖米宜加于舊公
言今米價騰踴民方不¶堪使乘急多取是益困之也當
如舊便飢民奪富家粟吏擬以¶强盗律公言荒政緩刑
<pb:KR4e0131_WYG_076-11b>
殺人者宜以減死論一時全活甚衆至¶於吏或不職則
自布政使以下輒劾退之不少假借時太保王¶公文掌
都察院事以公得憲體移于御史凡出巡者皆當以公¶
為法嵗滿吏民奏留一年天子特從之及自閩臬調贑
人¶頗為公不平而公至則方博詢民隠専以安輯為事
屬縣有長¶河洞洞氓强悍不時出没刼掠屢招諭之而
勢益熾公以為是¶不示之以威吾民終為魚肉而已偕
守臣上疏言所以𠞰絶事¶宜朝廷用其䇿兵至則芻糧
<pb:KR4e0131_WYG_076-12a>
已具士卒用命捷奏蒙賜金織¶文衣一襲寶鈔二千貫
以旌其勞公有治才遇事裁決從容不<md:KR4e0131_SBCK_076-7b>¶動聲氣事無難
易無弗辦者贑故多訟民莫能欺若豪猾吏胥¶皆歛手
以服人至于今稱之既致仕躬治家政益有條理而節¶
儉簡静人莫能及雖老猶善談論每舉一事纚纚然始
末不遺¶往往以居官之法為後生輩道之皆可持而行
也盖公自入官¶以来凡六十年而家居半之康强自適
福履加厚有子餘慶再¶登甲科以司空屬考最復蒙恩
<pb:KR4e0131_WYG_076-12b>
進階人以為公榮於是餘慶卜¶公卒之明年十二月三
日𦵏于武丘鄉梅林先塋以予為同年¶俾書墓上之石
予念平生數拜公堂上辱誨言為多則於公之¶𦵏固不
能已于言也乃不辭而書之公娶鄒氏故贈監察御史¶
某之女有賢行封恭人先公數年卒有子二人長即餘
慶以河¶南布政司參議致仕娶劉氏次餘祥長洲縣學
生娶俞氏女三¶人長適南京都察院理刑知縣杜啓次
適劉奉次適劉嘉䋭餘<md:KR4e0131_SBCK_076-8a>¶祥與劉氏女皆妾段氏出孫男
<pb:KR4e0131_WYG_076-13a>
一人永齡女五為之銘曰¶
侃侃顧公蚤以文顯英皇之初甲科則踐詞林宿留才
蓄¶不施専對之美惟小試之乃陟憲臺以繩以紏直指
一方吏民¶奔走民有失所我其舉之吏有不職我其沮
之赫赫之名聞于¶朝著予之臬司何奪之遽章貢之間
郡事為繁公往治之不見¶其艱引身而歸年未耆艾有
子繼之我事已代考公入仕五紀¶于兹孰不入禄如公
者誰嗟哉吳中實多夀耉自公云亡今復¶何有梅林之
<pb:KR4e0131_WYG_076-13b>
墟築此幽堂有厚徳者百世無傷¶
　　　明故朝列大夫湖廣承宣布政使司左參議徐
　　　　君墓碑¶銘¶
君姓徐氏蘓之嘉定人也曽祖公行祖茂宗皆不仕父
瑄以髙¶科仕至都察院左僉都御史以其官贈茂宗其
娶恭人王氏生<md:KR4e0131_SBCK_076-8b>¶君諱&KR1168;字以質少入縣學與諸生處能
除去富貴家氣習謹飭¶如寒士數舉于鄉不偶從貢例
入京天順壬午竟登順天府鄉¶試成化已丑擢進士第
<pb:KR4e0131_WYG_076-14a>
觀政都察院初授南京刑部某司主事¶累陞本司郎中
丁母李恭人憂服除擢湖廣布政司左參議君¶在刑部
最慎獄事不肯以深文入人罪寃抑者時有平反尚書¶
太原周公特稱許之及在湖廣益以簡静自守所至事
有便於¶民者輒行之嘗督運邊餉出納之際能除宿弊
而事無後期人¶方望君再進而君述職于朝事有不樂
遂陳于吏部求去矣¶人皆惜之既歸日與賓友相娛樂
諸子更孝極甘㫖之奉與其¶弟以徳尤相友愛良辰勝
<pb:KR4e0131_WYG_076-14b>
日燕游歌詠不復知有市朝事其樂¶可謂至矣然嘗曰
吾藉君親之恩得至今日使不知足其犯老¶子之戒乎
因自號足菴以見志𢎞治丙辰五月二十七日俄以<md:KR4e0131_SBCK_076-9a>¶疾
不起春秋六十七以明年某月某日𦵏于邑西先塋之
次君¶娶封氏封宜人子男四湞太學生漳縣學生沛儒
士灌尚幼女¶二長適太學生楊楨次在室孫男五倬僑
侃某某前𦵏湞等縗¶服持邑儒浦東白之狀泣拜于門
曰先人仕亦顯然未能展其¶志願得銘于墓碑以彰之
<pb:KR4e0131_WYG_076-15a>
予辭不獲則諾而銘之銘曰¶
距吳之東曰有壯縣萬室聚居有族惟衍越自偃王開
國于徐¶支分派别疁城是居惟都憲公起于邑内厥美
濟之再世克類¶問其邑人克類如何發自鄉校爰登甲
科乃啓刑書為司冦屬¶詳審求生不易其獄乃擢藩佐
以牧楚邦疾苦在民我其與攘¶公事未終獲我私願故
第大開樂我賓宴飲斯歌斯子弟在斯¶大君之賜先人
之遺先人之遺亦有身體全而歸之手足可啓¶松柏鬱
<pb:KR4e0131_WYG_076-15b>
鬱髙墳巍然從我先人𦵏于兹阡春雨秋霜益樹益築<md:KR4e0131_SBCK_076-9b>¶子孫方来顯仕宜續乃琢貞石勒此銘文以順孝思告
于幽窀¶
　　　明故嘉議大夫應天府尹髙君墓碑銘¶
𢎞治戊午十一月八日應天府尹髙君以暴疾卒年五
十七¶上聞訃命官諭祭營𦵏悉如制於是其子節上京
以𦵏當樹碑¶墓道謂予與其父同郡又同年持狀蹐門
泣請造文以刻予以¶無暇固辭不獲則諾之君諱敞字
<pb:KR4e0131_WYG_076-16a>
徳廣姓髙氏蘓之崑山人累¶世晦蹟無顯者惟積徳久
始發于君初其祖父見君資美謂必¶振其家擇經師遣
從之游弱冠學且成充縣學生成化辛夘鄉¶試中式明
年㑹試復中廷試蒙賜進士出身乙未授禮部主¶客司
主事戊戌陞精膳司署員外郎辛丑陞本司署郎中數
月¶實授丙午擢順天府丞𢎞治辛亥丁外艱服闋改應
天府丞丙¶辰再擢府尹君在禮部時數奉使于外當今
上初立為<md:KR4e0131_SBCK_076-10a>¶儲副命頒賞賚南京承接上下儀度雅飭文
<pb:KR4e0131_WYG_076-16b>
武大臣咸器重之¶再遣遼府行冊封禮還復賫銀幣賞
大同將士之有軍功者¶南北跋履未嘗寧居㑹有府丞
之缺吏部以君有年勞推擢陞¶任時府事方殷佐治不
倦及今上即位耕籍田君執事恭¶謹禮成賜宴人以為
榮畿内飢具疏言民流亡狀乞發内帑¶白金五萬兩賑
濟詔如其請民賴以甦者甚衆鄉試為提調官¶已而行
考察法黜陟屬吏惟公及為府尹政務填委以次裁決¶
畢即欲以簡静治之或勸以都下非外郡比自古尹京
<pb:KR4e0131_WYG_076-17a>
者必嚴¶厲明察始稱其官君笑曰任吾性而已公退輒
與賓客讌飲如¶平時久之吏樂其簡民安其易府中殆
無事君美儀觀襟度疎¶濶不立厓岸與人處杯酒談笑
歡如也篤於孝友母弟為人贅¶壻而卒養其孤寡于家
至宗䣊貧乏輒有所濟嘗以强恕自號<md:KR4e0131_SBCK_076-10b>¶足以見其志矣
曽祖貴祖達以髙年授冠帶父霄以君三載考¶最移封
順天府丞母蔡氏封恭人君娶王氏封宜人生一男即¶
節娶周氏一女適楊瑗側室鄭氏劉氏生二男某某三
<pb:KR4e0131_WYG_076-17b>
女適嚴¶厚戴徳歸漢女孫二長適盛有循次尚幼君之
卒諸子奉母于¶家於是鄉友今管參議琪時為禮部郎
中及王御史倬與其弟¶主事秩相與治喪發其篋無以
為歛其僚友吕府丞獻等咸賻¶之始克歸其喪以明年
某月某日𦵏于本縣某山之原既𦵏節¶以被䘏典詣闕
謝已来申前請其狀則管君之所造也乃按¶而序之為
之銘曰¶
偉矣髙君白晢而豐匪豐其貌惟量之容凡人可親亦
<pb:KR4e0131_WYG_076-18a>
惟樂易¶持以治人人亦以治赫赫南甸實古鎬京官府
參錯民庶豐盈¶文移旁午曰多留務京尹居中仰承俯
顧爰以簡静馭其繁雄<md:KR4e0131_SBCK_076-11a>¶治道所貴吾師盖公曹參治齊
曽不事事有言事者直以酒醉¶後世取法庶事必隳吏
樂民安齊國庶幾古亦有人發奸摘伏¶身其遭凶民不
荷福奄然逝矣都人之傷京尹何在客来治喪¶篋無遺
財幾不能歛生不茍取死亦可驗有賻有贈喪舟克還¶
朝廷念之䘏典斯頒崑山之墟乃鑿乃築鬱鬱松楸恩
<pb:KR4e0131_WYG_076-18b>
光下¶燭學已行志仕不近名獨不終養其目未瞑作此
銘詩刻石墓¶道後有過者託此以告¶
　　　明故中順大夫浙江温州府知府文君墓碑銘¶
温州知府文君以𢎞治十二年六月己未卒于官其年
十二月¶丙申歸𦵏于吳縣梅灣之原君所自卜地也將
𦵏其二子奎壁¶具書并事狀来請墓道之文予發書歎
曰君與予相好久嘗約¶晚嵗歸老吳中當尋山水之樂
以償平生之勞今吾歸其時矣<md:KR4e0131_SBCK_076-11b>¶而君先我以逝則所與
<pb:KR4e0131_WYG_076-19a>
同樂者何人哉且君與人處雖笑謔中¶多直言而無隠
情則所以資益我者又何人哉以是久不能執¶筆而其
弟監察御史森来告曰吾兄之所望在此嗚呼豈吾忘¶
情於良友者終無以慰于地下哉君諱林字宗儒文氏
其先蜀¶人五季自成都徙廬陵宋有諱寶者為衡州教
授始家衡山於¶信國公天祥為叔父與通譜後兵亂譜
亡莫能知其世次在元¶曰俊卿以武官起為鎮逺大將
軍管軍都元帥佩金虎符鎮武¶昌生五子長定開國初
<pb:KR4e0131_WYG_076-19b>
從髙皇帝平偽漢終荆州左䕶¶衛千户次子定聰選充
散騎舎人後為湖廣都指揮蔡本贅壻¶從本守蘓州未
歸而蘓之有文氏自此始定聰生惠惠生洪淶¶水縣學
教諭洪生君幼傳家學成化戊子舉于鄉壬辰登進士¶
第初知永嘉丁父憂服除改知博平召為南京太僕寺
丞稱病<md:KR4e0131_SBCK_076-12a>¶(缺/)<md:KR4e0131_SBCK_076-13a>¶民得安居又民苦嵗輸納王府糧言于長史
司不聴乃上疏¶極論其弊仍乞治暴横者罪或謂宗室
不宜論列禍不測笑¶曰吾為民寧能顧利害哉後詔令
<pb:KR4e0131_WYG_076-20a>
有司自行徵收如所奏地¶産美梨有持獻中官者中官
令民納以充貢曰梨於民何濟使¶嵗為例其何以堪俾
悉伐其樹中官大怒㑹吏部以公政績卓¶異奏召當擢
憲軄適䜛言至竟授太僕寺丞于南京曰寺丞非¶官乎
至則以馬政久弛鋭意舉行抉剔蠧弊奸吏始無所容
僚¶長有狠愎者正色與辯卒亦信服奏按南京將官及
有司養馬¶不遵舊制者數輩於是人始知懼而事集今
上登極君奉表入¶賀陳言聖政十事多見施行間又條
<pb:KR4e0131_WYG_076-20b>
陳數事于朝謂江南牧¶馬草場數千頃為勢家所侵而
馬無所養南方嵗出馬二萬疋¶徒勞解納而邊境不獲
用皆當究其實繼又上三䇿極言利弊<md:KR4e0131_SBCK_076-13b>¶所當興革者奏
下竟從其一又以有司所祀馬神瀆禮不經宜¶令改正
亦從之嘗以公署在滁陽而每嵗印俵馬駒官吏胥長¶
悉集于此殊為勞費請以寺丞分詣各府人以為便故
事馬數¶不得刷巻曰豈有無文書而能稽較者始令州
縣治文書必精¶而其數始莫能隠他所舉行者尚多大
<pb:KR4e0131_WYG_076-21a>
臣多韙之然亦有嫉其¶喜事者遂移疾去及丁内艱家
居者七年㑹温州守缺知者交¶薦于吏部以君為宜命
下具疏懇辭不果於是去温二十年¶人思之未巳及復
至相率走百里外迎拜于前至則首省重役¶疏滯獄更
増修鄉約為政大率如前時復令各里立代書辭狀¶之
人以減獄訟設互相覺察之法以免盜賊嚴育女蠲役
之條¶以重人命建軍衛立學之制以廣文風至於迎春
鄉飲之禮悉¶正其失一嵗中凡七上疏皆言便民事民
<pb:KR4e0131_WYG_076-21b>
方頼之俄而疾作遂<md:KR4e0131_SBCK_076-14a>¶卒闔郡悲思如失父母君居官尚
亷潔尤善防閑自為令事上¶官執禮必謹至論事侃侃
務盡所言或忤其意不顧及臨民惟¶恐傷之茍有疾苦
必為除去之乃已平居與人言開口輒見底¶裏或人有
過面攻之若故舊家必周䘏其孤寡曲盡其意而於¶後
輩接納奨勵惟恐不及其心之厚如此更好交游對友
談笑¶盡歡而於山水登覽不厭為詩文明暢有新意不
蹈襲所著述¶多成編其學自堪輿卜筮之類其説皆通
<pb:KR4e0131_WYG_076-22a>
可謂博矣君之父涞¶水君以君貴贈南京太僕寺丞母
陳氏贈安人繼母顧氏吕氏¶封太安人娶祁氏贈安人
繼娶藍氏封安人子男三人曰奎曰¶壁俱縣學生曰室
尚幼孫男三人女三人銘曰¶
文以武仕顯于前元虎符煌煌出鎮雄藩終顯以文自
涞水君¶君為之子家益有聞早登甲科軒然不羣始仕
于外或易而侮<md:KR4e0131_SBCK_076-14b>¶孰測其中經畫毫縷民有未安以手摩
撫南北異宜此家彼户¶豈不懐仁皆曰文父誦言百少
<pb:KR4e0131_WYG_076-22b>
䜛言一多太僕南遷意孰與阿¶益勤厥事馬政無頗使
就憲職當如之何終惠于民寄以劇郡¶文父復来拯我
窮困爾痛爾瘠家至為問昔時于温恩澤已浚¶今也温
人罔不沾潤海山之陬有異鳥来我當其凶勿為民烖¶
民曰公死我寧與偕莫救其身闔郡同哀斂金助喪以
授其子¶稽顙辭之無以為此吾父生亷顧汚其死爰考
遺事尚究其志¶将使勲名流于百祀胡車之行輹折于
軌傷哉中道重載是委¶尚安于兹有佳山水樹碑于墳
<pb:KR4e0131_WYG_076-23a>
以播厥美¶
　　　明故奉政大夫南京兵部武庫清吏司郎中金
　　　　府君墓¶碑銘(并序/)¶
𢎞治十二年二月二十八日奉政大夫南京兵部武庫
清吏司<md:KR4e0131_SBCK_076-15a>¶郎中金府君以致仕終于家享年八十二府君
浙之鄞人也諱¶亮字克明自其大父榮以上皆不顯父
暹以府君貴累封郎中¶母曰宜人胡氏府君為童子時
非特以頴敏稱里有學佛者頗¶知書府君嘗受業他日
<pb:KR4e0131_WYG_076-23b>
讀孟子至墨者夷之章歎曰吾師其人¶也吾學孔孟之
道顧為其徒可乎遂舎之去更從儒者游人已¶竒之稍
長適郡中選弟子充生員時多不願入選者府君自言¶
于郡守守愛其有志特給衣服費遣入學勤苦不舎晝
夜習毛¶氏詩不三年盡通其説正統九年登鄉舉明年
擢進士第試政¶工部奉命湖南為襄王府營𦵏事竣始
授南京行人司司¶副司事簡府君得肆力于學開門授
徒日為諸生説詩言必據¶理文必合制一時去而取髙
<pb:KR4e0131_WYG_076-24a>
科者若陸詹事簡沈憲副庠而下¶凡數人秩滿擢武庫
郎中武庫兼掌諸司𨽻人人嵗例出白金<md:KR4e0131_SBCK_076-15b>¶若干兩供官
員柴薪勢要不問有無輒先索去卑官貧乏所得¶顧後
府君裁之俾皆以時得人無敢議者俄丁外艱去再丁
内¶艱服除遂不起家居無事日與諸耆碩為㑹以樂盖
歴三十年¶以夀終于正寢府君為人有厚徳在兵部時
僚友當入朝行¶大慶禮屬有瘵疾難于行府君慨然代
之其人竟卒臨終歎曰¶吾非金君為道路之鬼矣平生
<pb:KR4e0131_WYG_076-24b>
持已嚴而不迫待物直而不絞¶居官則盡心於公務處
家則逺蹟於公庭人茍可交雖逺必親¶故賢者薫其徳
財茍當用雖疎亦予故貧者獲其濟尤好激引¶後進至
於族人之可教者多躬自指授如淮安通判淮某學訓¶
導浩皆其姪也相繼以科貢成名府君娶張氏贈宜人
繼陸氏¶封宜人傅氏以子洪貴封太孺人子男三長即
洪監察御史次¶潛次瀾女一適寧波衛指揮僉事魏政
封恭人孫男六某某女<md:KR4e0131_SBCK_076-16a>¶二長適楊美琚其一尚幼洪奉
<pb:KR4e0131_WYG_076-25a>
命出巡聞其父喪入朝領¶檄将歸守制来告曰洪不幸
罹此大故今當治𦵏惟吾父官五¶品謹按令典得樹碑
于墓敢以狀上願書其文畀之予嘗主¶試文場洪為所
取士及洪初知吳江又為鄰邑知其善政為多¶今又以
才御史稱于憲臺人謂其固能自立亦其父之教也乃¶
序其事而銘之府君𦵏于鄞之上儒山𦵏之日則卒之
明年某¶月某日也銘曰¶
南有鎬京實多留務惟夏官卿屬有庫部孰從甲科擢
<pb:KR4e0131_WYG_076-25b>
居司副¶美矣金君當此賢路君在童年其志已竒執巻
感悟豈背其師¶入仕則優學惟其時以我所得弟子是
資庫部皆勞獨有餘裕¶吏退嗒然莫展才具吾食君禄
其禄則豐吾居君位其位¶亦崇弗畏入畏當保其終鄉
閭熈熈黄髮諸老相慰以言公歸<md:KR4e0131_SBCK_076-16b>¶何早琴奕是娛酒食
美好目見佳児繡衣煌煌託以宦業誨言¶勿忘八十餘
年曰考終命彼貪仕者糜滅已罄或哀而誄或挽¶而歌
鄞山有石工則與磨考事載書潛徳斯顯爰塞孝思不
<pb:KR4e0131_WYG_076-26a>
廢¶令典¶
　　　明故朝議大夫南京國子監祭酒劉公墓碑銘¶
南京國子監祭酒劉公卒其子翹告哀于朝公官四品
於法¶當得諭祭而已天子知公居官得師道特命工部
令¶有司造墳安𦵏盖異數也翹以予為先友知公最故
且深来告¶曰上之崇重師儒至矣不有文詞刻于墓上
何以表著先¶徳以副䘏典之盛乎幸念之在成化壬辰
擢進士第者二百五¶十人蒙賜及第者三人予與公及
<pb:KR4e0131_WYG_076-26b>
莆田李士英後數年士英¶沒獨予與公在然皆老矣又
南北相望不得朝夕見今公復至<md:KR4e0131_SBCK_076-17a>¶此予将何以為懐耶
公之𦵏安敢無一言特念同年凋謝殆盡¶不獨公與士
英感歎之深不能成文耳雖然予既後死將誰委¶之公
諱震字道亨自號勵齋世為吉之安福人曽祖迪忠以
季¶子安止貴贈翰林院檢討祖彞鼎隠居不仕博學工
詩考徳望¶以公貴累贈右春坊右諭徳妣曠氏贈宜人
公幼即知好學生¶六嵗其父遣從叔父徳育受業出就
<pb:KR4e0131_WYG_076-27a>
數里外蹮蹮然挾書以往¶不以逺辭凡其父遺書訓教
蔵置唯謹長入縣學為弟子天順¶壬午登鄉舉及㑹試
屢不偶人為公淹滯惜則愈自奮發志不¶少衰竟擢甲
科髙等初授翰林編修秩滿進侍講𢎞治戊申為¶今上
之初㑹國子缺司業吏部求其人不得乃擢公右諭徳
管¶司業事秩將滿始再擢南京祭酒盖又五年以病卒
公為人氣¶剛而色毅言直而情真與人處不詭隨遇事
不合於理咈然不<md:KR4e0131_SBCK_076-17b>¶從人有善輒稱之不善必斥之不容
<pb:KR4e0131_WYG_076-27b>
見朝士好進取者尤薄其¶為人故公居官始終自守竟
老于監官而無援之者其為教以¶身率先諸生不少縱
逸日課季試必嚴而公至於嵗遣歴事諸¶司人無敢紊
其序者其居師席望其容貌若不可親然篤于恩¶義見
寒窶者多周濟之南監廬舍嵗久甚敝節縮公用修治
殆¶徧諸生條其學政相與作詩紀之其放恣不率教者
則造為謗¶言以騰于外及公卒猶有作詩以辨誣者則
公是有在而君子¶始益信其為人之賢矣公在翰林當
<pb:KR4e0131_WYG_076-28a>
㑹試兩為同考官廷試¶掌巻經筵展書皆為盛事及初
擢監官適今上視學蒙¶與祭酒賜坐堂上公次當講易
詞義明暢上為聳聴翌¶日被賜襲衣仍敕宴于禮部人
以為榮遇平生文思敏贍¶下筆數百字不蹈襲陳言所
著有稿蔵于家娶歐陽氏有賢行<md:KR4e0131_SBCK_076-18a>¶封宜人子男四曰翹
楚軒騰翹縣學生軒先卒女三人長適千¶户彭勉&KR0008;次
適學生王褒彭玘孫男八人曰恩憙愈惠愿感㦂¶慜女
三人公卒以𢎞治辛酉三月二十四日享年六十八以
<pb:KR4e0131_WYG_076-28b>
卒¶之明年某月某日𦵏于某山之原銘曰¶
侃侃劉公抗顔為師國學設官淑匪人私昔自翰林往
佐以教¶勤勵率人諸生是效南雍再擢師道益嚴朝暮
鼓鍾步履相御¶建此良規有國之始既歴十紀舉而不
弛人材振作匪徒效¶焉心誠服之樂公教焉六館訢訢
方竊相慶相向以哭吾道有¶命人與道亡命如之何惟
其名存所得已多帝念師儒畀¶以䘏典寵異于常得之
亦鮮安成之野築此幽堂必有鬼神¶呵䕶不祥以賁其
<pb:KR4e0131_WYG_076-29a>
先以裕其後載述平生刻詞不朽¶
　　　明故奉政大夫貴州等處提刑按察司僉事蕭
　　　　公墓碣<md:KR4e0131_SBCK_076-18b>¶銘¶
成化辛丑工部員外郎常熟蕭公擢提刑按察司僉事
提學雲¶貴將受璽書以行有日矣適中人以私憾故讒
公于¶上者賴聖明保全卒與僉事貴州特罷提學當是
時公已遘¶疾便道行至家僅數日而卒是嵗十月二十
八日也年五十三¶公諱奎字漢文姓蕭氏其先有諱某
<pb:KR4e0131_WYG_076-29b>
者從宋南渡来常熟家焉¶三傳曰順之為公之曽祖祖
曰安道業儒尤精于地理家之説¶父鳳儀頴敏有文早
世公生三嵗而孤母周氏守節鞠之而卒¶成立之者仲
父鳳鳴也少入邑學後以太學生中成化壬午順¶天府
鄉試壬辰登進士第初授工部都水司主事督造運艦
淮¶南三年考最獲贈父如其官母號安人迨還京復督
修太倉尋¶陞員外郎公少喜問學晝夜刻勵人不能堪
而愈久不懈竟以<md:KR4e0131_SBCK_076-19a>¶成名及居官尤稱勤敏工役紛紛未
<pb:KR4e0131_WYG_076-30a>
嘗以勞自弛於是吏部以¶公困於俗務非宜薦居外臺
委以文學之任人方以為稱而公¶以剛直取怨幾陷於
罪矣公平生事母甚孝仲父嘗患癰親為¶拭膿進藥左
右扶持不踐寢室者踰月教其弟塾及其諸子嚴¶而有
恩與人交重信義或其人雖死猶為致力以保䕶其家
不¶已妻龎氏封安人和柔貞惠與公處甚宜而撫其庶
子綬緗維¶三人更慈安人生女一嫁趙金後公七年以
某月某日卒年五¶十𦵏合公兆初公將卒語其弟若子
<pb:KR4e0131_WYG_076-30b>
宜求吾銘墓塾乃使人来¶請及是綬等復以書来曰吾
母不幸又没將𦵏矣惟憐而畀之¶予瞿然曰漢文吾知
友也忍負其言終無銘以慰于地下乎銘¶曰¶
學優而仕仕尼而止孰為之尼我惟剛直雖晦其才實
彰其徳<md:KR4e0131_SBCK_076-19b>¶驅車何遄我疾則纒欲知其然命也在天從我
之先歸全斯阡¶
　　　朝請大夫贊治少尹河東陜西都轉運鹽使司
　　　　同知侯¶君墓碣銘
<pb:KR4e0131_WYG_076-31a>
成化戊戌河東陜西都轉運鹽使司同知華亭侯君得
致仕之¶請時年五十九後十年㑹朝廷上皇太后徽號
推恩臣¶庶以其子直仕于朝當受封典獲進階朝請大
夫贊治少尹¶已而直復用詔㫖歸省而君先以疾卒實
辛未七月三十日¶也享年六十有八君諱藎字進忠姓
侯氏其先汴人也從宋南¶遷始居松江故今為華亭人
髙祖道元當元季兵荒好為義事¶曽祖彦才祖世隆考
圭並以隠徳稱母盛氏君少游郡學廬陵¶孫先生時為
<pb:KR4e0131_WYG_076-31b>
教授命作無極太極論文成理致粲然甚見稱許¶正統
辛酉中應天府鄉試屢試禮部不中景泰乙亥竟從吏
部<md:KR4e0131_SBCK_076-20a>¶選尚書泰和王公見其文歎曰子何乃不得第進士
耶擢寘第¶一授襄陽府同知君至以屬吏不知為政取
前元張文忠公三¶事忠告刻木傳之痛抑豪民為襄王
所知厚加禮待三年俄丁¶父憂服除改處州州號難治
屬邑龍泉慶元居民盜鑿銀鑛恃¶險為亂鎮守中貴人
欲請于朝盡𠞰絶之君言此州民常態願¶往諭之用其
<pb:KR4e0131_WYG_076-32a>
言民皆散去竟無事秩滿乃擢都轉運鹽使司同¶知鹽
池無垣諸無賴相率持兵械入池恣取徃徃争奪殺傷
有¶司莫能禁君上疏陳其弊朝廷命御史一人巡視而
人乃知¶懼仍用其説築垣以闌人蹟垣廣袤百二十餘
里外鑿濠濠外¶復築堰以防水患周垣建舖舍二十四
以居邏卒復創分司二¶於池之東西功畢而鹽弊頓革
先時池旁居民每藏私鹽窖中¶以牟大利君諭以利害
民争自首悉歸所藏于官自是鹽法大<md:KR4e0131_SBCK_076-20b>¶通商賈益至邊
<pb:KR4e0131_WYG_076-32b>
徼多儲蓄嵗省轉輸之勞又嵗嘗大雨池水泛¶溢鹽無
所出君率寮屬致齋七日禱于池神明日天霽而其旁¶
數里雨如故人以為誠感盖君居官二十餘年盡心職
業未嘗¶有過年未六十即自引退又可謂難得也已君
事父母盡孝游¶太學時值正統末京師有警知其親之
念已欲得歸省請于祭¶酒蕭公公不可君力請而歸及
既貴恒以禄不逮養為恨友其¶弟蓴能讓遺産與之教
諸子誨諭諄切鉅細不遺至與人交坦¶易不變尤好面
<pb:KR4e0131_WYG_076-33a>
斥人過人多敬服之其為學務博覽亦多著述¶配沈氏
有賢行先卒初以子方貴封安人後從君贈恭人子男¶
五長正次方湖廣提刑按察司僉事次平郡學生次即
直刑部¶主事次朋孫男九僎儀儼倬份偉僖佾某女四
長適戴恩餘在¶室君與山西副使朱公瑄江西參政盛
公綸為中表兄弟友恭<md:KR4e0131_SBCK_076-21a>¶甚至盛公没君哭之慟及是君
没朱公尤哀痛之乃為狀授其¶子正等於是直来給部
符將歸守制以予有斯文之雅泣告曰¶不幸先君棄諸
<pb:KR4e0131_WYG_076-33b>
孤卜𦵏有日矣敢以墓上之文請幸憐而畀之¶予曰唯
唯乃據其狀序而為銘銘曰¶
維侯之先從宋而遷松水卜居殆數百年烏泥之涇来
自唐鎮¶世濟隠徳發于後𦙍維朝請公仕以學優惠政
及人兩佐大州¶國計所資民不煑海相奪且傷孰為之
宰乃擢運司有疏具陳¶朝議韙之直指出巡隠然髙垣
並手以築商賈集焉邊餉斯足¶曷不久任遽引其身俯
視無憂家有朝紳昔時甲科今遺其子¶俄陟崇階曰有
<pb:KR4e0131_WYG_076-34a>
詔㫖孰不富貴考終則難孰不夀考嗣後則單¶蔵兹維
深刻石以表百代之餘識其宅兆¶
　　　明故兵部武庫清吏司郎中吳君墓碣銘<md:KR4e0131_SBCK_076-21b>¶兵部武庫清吏司郎中吳君以疾乞歸歸至徳州南四
十里卒¶于舟中適其弟鄉貢進士鎣䕶行為治歛具其
配汝宜人方来¶視疾顧遇其喪痛恨不及見挈其遺孤
同還白于其舅卜日以¶𦵏謂當刻石墓上於是其仲弟
訓術鈭託公事上京持鄉貢君¶之狀来請盖自君之訃
<pb:KR4e0131_WYG_076-34b>
至朋舊有不忍聞者而予尤悼惜不已¶其父且老一旦
失此佳子又何以為懐耶吾知君目不瞑不以¶遺親之
憂之故耶而况藐焉一子所以繫其心者又何如耶俯¶
仰上下有不可死者君何以至此耶君之為人不宜至
此而卒¶至此者又何耶君性坦易與人言即吐肝肺無
隠藏凡矯飾欺¶世之事不能為也自為諸生已有才名
游太學故祭酒晉陵王¶公素待下嚴獨愛君他日尚書
三原王公巡撫江南問士於晉¶陵公即舉君以對試與
<pb:KR4e0131_WYG_076-35a>
論議民事喜曰吾友竒才也及在兵部<md:KR4e0131_SBCK_076-22a>¶尤為今少傅鈞
陽馬公所知以君敏而能守常有推薦意而君¶不幸病
矣君諱鋆字汝礪出吳江名族幼則好學父母憂其質¶
弱不能止稍長徧從良師受經與其弟鎣並以文名于
時同軰¶推讓以為不可及竟以縣學生舉於鄉成化丁
未登進士第觀¶政工部遣為大臣營𦵏俄聞母喪服除
初授兵部主事分掌武¶選陞員外郎再陞郎中始專掌
武庫治事如家竟以勞得疾盖¶居官僅八九年年止四
<pb:KR4e0131_WYG_076-35b>
十八卒之日為𢎞治己未某月某日也¶以明年某月某
日𦵏于祖塋之側曽祖曰為祖曰效皆不仕父¶曰璩有
文行累封武庫司郎中母李氏累贈宜人君娶汝氏南¶
安知府訥之女累封宜人子男一妾顧氏出三嵗竟夭
汝宜人¶奉其舅命以鈭之子某為後女一人贅陶煒君
為予所取士念¶其止此宜為銘以慰之銘曰<md:KR4e0131_SBCK_076-22b>¶身不自愛而愛其官嗟有守之必盡求此心之所安惟
心之安¶惟名之完君子之終尚尋其端凡生者之臨穴
<pb:KR4e0131_WYG_076-36a>
其拭淚于斯言¶
　
　
　
　
　
　
　
<pb:KR4e0131_WYG_076-36b>
　
　
　
　
　
　
　
　家藏集巻七十六¶
<md:KR4e0131_SBCK_077-1a>¶
<pb:KR4e0131_WYG_077-1a>
欽定四庫全書
　家藏集巻七十七¶
　　　　　　　　　　　　明　吳寛　撰
　
