# -*- mode: mandoku-view -*-
#+TITLE: 家藏集
#+DATE: 2015-09-23 10:28:20
#+PROPERTY: JUAN 75


封承徳郎工部都水清吏司主事徐公墓表¶
公諱諒字公信蘇之長洲人其先為嬴姓後封於徐因
以國氏¶在周有偃王避難投㑹稽再傳章禹為吳所執
公族子弟散之¶徐揚二州間事載韓文公偃王廟碑蘇
<pb:KR4e0131_WYG_075-1b>
於禹貢屬揚於漢屬㑹¶稽故多徐氏代有聞人不絶然
自公近世皆隠於農無顯者其¶所居在邑東南當震澤
吳淞二水匯為𤓰涇而田其上相傳以¶為業公幼而端
重如成人資更頴敏父曰文質善士也初教以¶學書既
通其意再以九數之法授之凡所謂方田粟布之類人¶
所未易通者習之輒精遂以其藝為閭里所知宣徳末
朝廷¶遣中貴人浮海入島夷取竒物凡一藝之良者皆
選以從公在<md:KR4e0131_SBCK_075-1b>¶選中竊以母老憂幸而事寢則時方以足
<pb:KR4e0131_WYG_075-2a>
食為事故工部尚書¶周文襄公初至吳中巡撫求能濟
其事者訪於郡縣得公厚遇¶之一時征歛轉輸之法詢
及田野而取於公者為多公感激亦¶竭所能事之世謂
文襄善理財賦如唐劉晏公之贊助有焉大¶臣繼是號
能稱任必守其法者以公嘗事文襄率訪之比嵗公¶益
老不任事而亦辭矣公年十三喪父事其母陳撫其弟
瑄孝¶友兩盡平生質實無矯飾尤以信義自持至老好
聞善有所得¶必謹録之三子曰淵源澄教之有法嘗恨
<pb:KR4e0131_WYG_075-2b>
少孤廢學俾務其大¶者無以一藝成名其後源以明經
竟登進士第為兵部屬澄游¶鄉校且有聲而公亦從受
封曰承徳郎工部都水清吏司主事¶用源初官也當命
下公與其配任安人同拜于庭下命服煌¶煌鄉人方羡
之未幾而公以疾卒矣其卒為成化十八年三月<md:KR4e0131_SBCK_075-2a>¶丁亥
享年七十有四訃至兵部君將歸卜其年十一月壬寅
𦵏¶于吳縣阪陂鄉堯峯之原乃來請其友吳寛文其墓
上之石而¶泣告曰自吾官于朝吾父數遺書教以忠謹
<pb:KR4e0131_WYG_075-3a>
清慎其説不一¶今手迹宛然皆未能行也而吾父溘焉
棄世非子誰慰吾之悲¶者寛敬諾葢公則没矣至其老
而貴吳人皆曰公嘗有力於文¶襄文襄嘗欲薦以一官
不果宜其終得之也噫此殆知其淺者¶夫吳中財賦甲
天下雖尋常之地圭撮之粟悉籍于官參錯填¶委之間
而弊所由起者倚是而營其身家之私其人可數公豈¶
特惡此不為其助文襄立法而陰有徳於人盖多矣不
然彼之¶營私者身且不保尚何貴之云而況澤及其後
<pb:KR4e0131_WYG_075-3b>
人矣乎此可以¶為驗者則予表于其墓豈徒順其子孫
之情哉所以勸乎人者¶意亦有在<md:KR4e0131_SBCK_075-2b>¶　　　贈承徳郎刑部江西清吏司主事陳公墓表¶
華亭陳一䕫與予同官于朝相好甚公暇過予談詩輒
欣然¶忘歸他日與其友趙栗夫至則其容戚然言欲發
且止已而栗¶夫為言曰一䕫之父母不幸俱没而𦵏久
矣未有表其墓者今¶者自咎不早為圖使先徳泯焉不
顯敢介僕以請於是一䕫乃¶起而拜予固重一䕫者而
<pb:KR4e0131_WYG_075-4a>
一䕫乃復不忘其父母如此不又可¶重乎其何忍拂之
狀曰陳氏世為華亭人其先曰慶四者居郡¶城之南胥
顧泖之陰生鼎亨生文徳生守仁為同里張氏贅壻¶生
以言即一䕫之父也其諱綸字以言别號怡筠少侍外
舅伯¶玉宦游㑹稽及長而歸適父當就逮京師徒步從
之時永樂間¶朝廷營建未已被罪者例發工作即以身
代備歴艱苦人不能¶堪而處之自如鄉里稱其孝後父
母繼亡居喪盡禮以陳氏舊<md:KR4e0131_SBCK_075-3a>¶業不可廢也始還自舅家
<pb:KR4e0131_WYG_075-4b>
葺而居之有以弟縉既没無子而多¶貲又其居城西市
中或謂可據而有也不聽曰吾豈利其死者¶鄉鄰或乏
用度嘗貸其米不償則曰嵗方歉非索逋時也後竟¶焚
其券初代父工作時每露卧因得喘疾後非春秋時即
深居¶不出日惟焚香賦詩以自適其詩幼學于里儒沈
師聖已有妙¶句及壯猶以舊習未忘時寫其興致而已
其讀書能通大義至¶諸史所載事實則多所記憶云生
于洪武乙亥某月某日卒于¶天順壬午某月某日以明
<pb:KR4e0131_WYG_075-5a>
年某月某日𦵏俞塘北原配江氏早¶卒繼陶氏能相其
夫成家每夜紡織達旦不休平生見寸帛亦¶拾而藏之
不忍棄以其子向學往往節縮日用以供其師友之¶費
其勤儉如此生於永樂某年某月某日卒于成化己亥
某月¶某日合𦵏俞塘則卒之年某月某日也子二人長
圭善書藝不<md:KR4e0131_SBCK_075-3b>¶仕次章即一䕫以進士歴官刑部郎中嘗
以先任考最獲賜¶勑贈其父官而陶氏為安人恩典盛
矣而復圖此陳氏子孫¶其尚有考於斯以嗣其徳也哉
<pb:KR4e0131_WYG_075-5b>
　　　文林郎大庾縣知縣夏府君墓表¶
府君諱俊字人傑姓夏氏世為崑山人而居吳閶門西
久矣家¶當市㕓中里鄰之人争習為賈公視其子璿璣
有妙質獨教之¶業儒擇經師徧令從學而資給之甚厚
曰吾固不賢於世俗之¶厚於嫁女者耶他日璣登進士
第歴知應城新淦大庾三縣遂¶擢監察御史而璿以太
學生亦授州判皆府君之教也御史君¶初為縣有循吏
稱天子褒及其親於是府君獲封文林郎¶大庾縣知縣
<pb:KR4e0131_WYG_075-6a>
當是時御史君方仕于朝府君自吳中迎來適¶遇恩命
偕其子拜受闕下人莫不羡之其御史君引疾家<md:KR4e0131_SBCK_075-4a>¶居極
侍養之樂者幾二十年而府君年九十四而終實𢎞治
六¶年二月十二日也府君質莊重言笑有時事父母孝
母榮氏性¶嚴率其妻承順無違母常病危禱于神願同
茹素三年以延其¶生母病果愈尤有厚徳女兄之夫仕
于外以百金託之嵗久持¶還封識如故嘗買一商物既
而酬其直商誤以為酬矣不納府¶君曰若何善忘耶卒
<pb:KR4e0131_WYG_075-6b>
強納之其年既髙節序賓客滿門子孫侍¶側宴飲終日
歡然無倦容至語及其親然輒流涕不樂耳雖重¶聽入
夜猶能燈下觀書而步履更健人所以羡之者不獨以
貴¶也府君之先俱不仕曽大父貴一大父文達父季益
世有積徳¶其配沈氏柔慈儉勤稱賢里中先三十九年
卒贈孺人子男四¶長即璿娶李氏次即璣娶周氏封孺
人次玉娶吳氏次衡娶陳¶氏繼吳氏璿衡俱先卒孫男
四曰節曰武曰學曰道女六曽孫<md:KR4e0131_SBCK_075-4b>¶女二以卒之明年九
<pb:KR4e0131_WYG_075-7a>
月十二日𦵏于吳縣横山陳灣村先塋之¶次御史君使
人持狀來請文表于墓上噫其何以表之惟御史¶君自
入官以來以清徳見推於人固其有以自立亦府君有
以¶成之也乎聞之府君就養新淦時邑多富室無一人
敢造其門¶請謁者其子因得盡施其公平之政而亦以
此不悦于人遂調¶任而去然其名則益以起矣向使府
君有幾諌之失且遺辱其¶子能成其賢完然一節至於
久而不渝耶此人所以羡之者徒¶得其外之可見者耳
<pb:KR4e0131_WYG_075-7b>
夫發其潛著其幽使其徳昭然于人此表¶墓之文所當
作也¶
　　　封文林郎廣東道監察御史林公墓表¶
惟林氏之先為魯人後避晉永嘉之亂散居南土有諱
遹者仕¶為福清尉始家于閩遹生仲雅仲雅六子長曰
髙宋屯田員外<md:KR4e0131_SBCK_075-5a>¶郎再徙吳中譜稱平江房其季尚有子
建任大理寺丞大理之¶子升兵部侍郎兵部之子真卿
江陰司法八傳至誠山公之曽¶大父也大父曰清隠父
<pb:KR4e0131_WYG_075-8a>
曰貴和貴和通易善卜筮之説國朝¶永樂間五從中貴
人泛西海入諸夷邦往返輒數年竟無恙考¶終于家自
誠山以來皆不仕至公生二子曰符登進士第仕至¶廣
西按察使而林氏復顯公以符貴被勑封監察御史者
幾¶三十年夀八十三以𢎞治九年六月十七日卒公諱
昌字士隆¶號守軒生未朞其父行役于外祖母范氏出
魏國文正公之後¶知書善教公遵奉不懈既冠謀以養
親即出授徒故工部侍郎¶吳公復時知吳縣重其名延
<pb:KR4e0131_WYG_075-8b>
教諸子後永嘉葉錫以庶吉士來¶繼其任亷潔無私初
建義學禮請居師席待之甚厚而公亦自¶重未嘗輕造
縣門諸生誠服皆自以為得師公學不為浮靡之<md:KR4e0131_SBCK_075-5b>¶習朝
廷有纂修事遣官下吳中郡守輒請公預焉及公年益¶
髙凡行鄉飲禮輒居賓僎之位起居拜揖不失禮度其
與人處¶不好謔浪飲酒雖至醉其貌愈謹與弟士明相
友愛見宣聖裔¶孫鏞孤貧好學察其器識非終困者以
女弟妻之後鏞仕至都¶御史有賢名轉工部侍郎而没
<pb:KR4e0131_WYG_075-9a>
教其子必業儒符自御史再擢¶至按察使官亦尊矣公
不自侈大及符以公事降知南雄公亦¶無愠色終日怡
然賦詩飲酒如故人無不歎服者娶長洲夏氏¶封孺人
賢行克配以𢎞治八年正月二十四日卒享年八十一¶
子男長即符娶范氏亦出文正公後次節承事郎娶王
氏女一¶嫁儒士劉潮孫男六原震原復原益原升原泰
原鼎女四曽孫¶男一女一公前卒二年自為𦵏銘及是
以卒之年十二月十一¶日𦵏于髙景山之原合夏孺人
<pb:KR4e0131_WYG_075-9b>
兆二子以予有交親之好復請<md:KR4e0131_SBCK_075-6a>¶表于墓上予讀公銘文
竊見其叙世系述事行詞質而核乃據¶而書之嗚呼里
中耆老淳實如公者不可得而復見矣然受榮¶封享髙
夀子孫蕃盛如公者亦豈易得哉是宜書之以示永久¶
　　　施孝先墓表¶
施氏長洲舊族也家尹山之傍在國初科舉法未定詔
選¶富民入官有初命為方岳牧守者號曰人材施之先
曰景仁時¶在選中遂知閩之建寧孝先之曽祖也祖尚
<pb:KR4e0131_WYG_075-10a>
義繼被薦用從事¶户部未仕而没父思繼娶薛氏生孝
先其諱述孝先字也少游¶郡學勤勵謹飭力欲取科名
以素嬰俯疾乞歸田間而命其仲¶子悌代之俾從師問
學入則誨之甚嚴期無沗家世悌竟登鄉¶舉中嵗復以
家事付長子愷愷尤能服勞家再裕而孝先益晦¶蹟林
下自號遁菴坐卧一室藥茗左右日以調攝為事雖親
友<md:KR4e0131_SBCK_075-6b>¶亦不多接見也𢎞治甲寅年七十以十二月二十一
日終于正¶寢配陳氏先十六年卒子男三人長即愷娶
<pb:KR4e0131_WYG_075-10b>
張氏次即悌娶吾¶氏次曰忱娶顔氏女一人先卒孫男
十一人元吉元祥元祐元¶祚元振元善元享元慶元亮
元貞元福女六人將以卒之又明¶年丙辰十二月十七
日𦵏于其里之先塋悌以予與其先人舊¶識持狀乞表
于墓狀稱其父重厚端慤不好為智巧與人交言¶則必
信凡聲利紛華一切屏去至於誠恪見於追逺孝謹竭
於¶事生尤可道者噫是足以表矣乃循孝子之意書之
夫自科舉¶法行士之游于學校者孰無干禄之志及其
<pb:KR4e0131_WYG_075-11a>
出而仕也然能保¶其名全其身者亦不概見也以孝先
之隠處較之其得失何如¶哉因併書之¶
　　　明故封南京太醫院判周公墓表<md:KR4e0131_SBCK_075-7a>¶公諱南字尚正姓周氏自號菊處其先鄢陵人也有為
兵馬鈐¶轄使者從宋南渡始家于吳子孫累世皆以醫
仕曽祖曰光澤¶縣訓導瑾祖曰太醫院醫士黼考曰處
士鼎娶某氏生公初其¶先専攻帶下醫至公兼通諸家
言吳中論名醫公必居其列其¶用藥不取竒效然人賴
<pb:KR4e0131_WYG_075-11b>
以活者為多有疾者雖百里之外亦來¶迎治亦惟其不
計利人尤感之公為人和厚衣冠隨俗不為詭¶異杯酒
對客酣笑藹然平生不好争競以忍自喜人卒服其徳¶
少有孝行母病瞽旦暮躬自扶持所以承順之者無所
不至有¶異母弟撫愛不衰子庚喜業儒不强以醫業庚
顧以醫被召典¶御藥禁中竟以其官封公為南京太醫
院判初庚無子欲以從¶弟良之子繹為子及庚卒公遣
人入京師抱繹歸家而庚始有¶後公年八十二以𢎞治
<pb:KR4e0131_WYG_075-12a>
丙辰五月十六日卒當疾甚召家人處<md:KR4e0131_SBCK_075-7b>¶後事井井不亂
且言吾當以某日逝矣己而果然其明爽如此¶配閭丘
氏封安人生庚庚娶陳氏繼娶顧氏贈封並安人三女¶
嫁馮宇髙直湯璠孫男一即繹女一贅陳鍵於是卜卒
之明年¶某月某日𦵏公于吳縣沙涇村之先塋鍵率繹
來乞表墓道予¶以公之卒非特生者之悲而己庚有文
而孝死必不瞑不能無¶望於此獨無以慰之乎且公已
衰病嘗肩輿過予以生壙之記¶為託予既許之又二月
<pb:KR4e0131_WYG_075-12b>
而公遂不起又無以慰之乎故書此于¶石俾刻之¶
　　　仰府君墓表¶
長洲仰氏吳中名家也曰大理寺丞諱瞻者仕于中朝
為良¶法吏府君則大理公之長子也其諱嵩字惟髙别
號遜菴幼好¶學稍長侍其父居京師將以書藝薦用以
疾弗遂則歸治家事<md:KR4e0131_SBCK_075-8a>¶益樹産業教諸弟絶無仕進意當
是時河東薛文清公為大理¶卿得罪中要其父亦被誣
同下獄遂謫戍雲中几六年府君不¶憚勞苦數往省之
<pb:KR4e0131_WYG_075-13a>
道過京師輒訴寃于當道者當道者固知其¶父寃也相
與言于上得召還遂復其官居三年其父竟請¶休致府
君力奉養以娛其老且遣其子璿入府學圖嗣宦業璿¶
後得濱州同知復分禄奉養之作居第于葑門外日享
其樂於¶是府君年益髙以書遺其子曰吾旦暮人耳汝
其歸哉璿即日¶告歸盖明年府君以夀終實𢎞治九年
十月二十二日也春秋¶九十以明年某月某日𦵏于某
處娶卓氏思南府同知某之女¶先十二年卒子男二長
<pb:KR4e0131_WYG_075-13b>
琮義官娶崇明縣醫學訓科劉季成女¶次即璿娶四川
參議周賢女女二長適太醫院判陳公賢次適¶夏永孫
男四曰瀚曰溥曰灝曰濱女二適沈麟王雲雲縣學生<md:KR4e0131_SBCK_075-8b>¶曽孫男二女一府君平生讀書喜吟咏既老康强不衰
凡郡中¶行鄉飲禮必預賔席及年八十以恩詔有冠帶
之榮有司復¶奉酒肉養老于家況有子仕而能致其養
歸而能送其終可謂¶難得者矣銘曰¶
葑溪之陽曰有一老夀樂而康惟其行孝逮其終身亦
<pb:KR4e0131_WYG_075-14a>
獲其報¶生際其時死得其所嚮用之福尚踰其數嗟何
憾哉全歸兹土¶
　　　贈徵仕郎戸科給事中楊公墓表¶
公諱信字仲實别號樗老姓楊氏蘇之吳縣人其先累
世家崑¶山自公為常熟周氏贅壻再徙吳城西當濠上
居貨執藝比屋¶而是四方商人輻輳其地而蜀艫越舵
晝夜上下于門其地既¶為賈區業貨殖者必精悍少年
始善籌筭取息而公處其間謹¶愿無能人也惟服勤持
<pb:KR4e0131_WYG_075-14b>
儉如在田畝時與人貿易人亦無忍欺<md:KR4e0131_SBCK_075-9a>¶之者久之衣食
自足而里中所謂善籌筭者顧多不及初公孤¶且弱依
姻家謝氏稍長即思報之代謝氏行役既壯去其家益¶
念舊恩所以周䘏其後人不絶人稱其徳厚當其年老
郡縣延¶與鄉飲酒公曰吾何徳以堪惟一赴而已人又
稱其徳静也於¶是公生二子伯曰昂仲曰昇以仲生有
異徵資更秀頴教之讀¶書竟登進士第給事禁中昇數
上章言弊政人或告公有子¶為美官當蒙顯榮奈何蹈
<pb:KR4e0131_WYG_075-15a>
危機以為家門憂公謝曰子為楊氏¶計誠厚第吾兒有
言責使徒食君之禄而無所建明得罪¶於公議尤多矣
乃以書勉昇曰吾老不必念當盡爾職以圖報¶稱可也
人又謂公賢彼以謹愿無能稱之者特其外貌耳公配¶
即周氏性嚴謹治家以正家人不敢違其意然其心實
慈飢寒¶勞苦未嘗不䘏也少時見故里多豪猾害人者
度必不為所容<md:KR4e0131_SBCK_075-9b>¶謀於公為自全計公所為徙居於吳凡
其家之立子孫之成其¶力為多𢎞治丁巳六月九日公
<pb:KR4e0131_WYG_075-15b>
年八十而卒以又明年九月十¶五日既𦵏于楞伽山紫
薇村又四年其配以辛酉七月十五日¶卒年七十六昇
方以公事奉敕往遼左還聞其母喪哀慟不¶勝他日泣
告予曰吾父棄諸孤嵗月幾何而吾母不幸復至此¶何
痛如之將以今年某月某日合𦵏惟先君𦵏後墓上無
文以¶刻遂乞書之予曰何用此為也君之所以至此者
父母之教也¶天子方推君欲報之徳之意敕詞褒嘉頒
以恩典贈君之¶父徵仕郎戸科給事中母封太孺人此
<pb:KR4e0131_WYG_075-16a>
真足以為楊氏光矣不¶腆之言何足以暴先徳其以是
表之¶
　　　太安人張氏墓表¶
太安人張氏世為灃州人有以軍功授九溪衛百户者
其大父<md:KR4e0131_SBCK_075-10a>¶也父娶于孟生太安人少端重精勤女事父母
愛之為擇配州¶判楊公景有妻劉氏適喪求得為繼室
當是時劉氏遺一女甫¶周嵗啼飢而病太安人入門即
抱置于懐為索乳媪活之公自¶以為得賢配及公擢化
<pb:KR4e0131_WYG_075-16b>
州同知州逼蠻峒蠻聚黨攻城公善捍¶禦城幸不陷當
其勢危僚屬妻孥争謀出避太安人獨謂不可¶泰然治
家事衆倚之而安州既無事公始休致有子曰一清生¶
有異質欲教之顧家甚貧太安人乃脱簮珥資給之而
躬督勸¶之學一清竟以竒童被薦公與太安人携入京
師時年十二耳¶京師人競觀之嘆曰雖其子之異亦惟
有賢父母之教之也後¶用詔㫖績學翰林益督勸之遂
登甲科號名進士嵗餘公没¶太安人獨從已而食其子
<pb:KR4e0131_WYG_075-17a>
中書舎人禄奉養且厚更被封典¶人復嘆羡之太安人
為人寡言笑至老不見喜怒深居閫内能<md:KR4e0131_SBCK_075-10b>¶以禮自持性
更仁厚奴僕有過容不忍責然教其子獨嚴當其¶子仕
於朝所交多知名士太安人喜客過從輒治具相欵及¶
聞其與客談笑失度退即戒之既其子出僉按察司事
提學山¶西慨然欲振舉學政適有無賴子侮諸生杖之
幾死復戒曰¶為刑官當如是耶獨不憶而父之訓乎盖
教之如此以𢎞治戊¶申五月十五日卒于太原官舎享
<pb:KR4e0131_WYG_075-17b>
年六十有二𦵏且數月提學¶君以予同年相好也使其
門人閻价華巒兩吉士來求表墓之¶文夫太安人之行
固當顯書于石若其為楊氏立家之難百世¶之下子孫
宜亦有所考也乃系之曰楊氏本雲南安寧州人中¶占
籍巴陵太安人以劉氏女嫁鎮江胡宗𦙍始依之居而
𦵏化¶州于詐輸岡大山支之原太安人實祔提學君壯
未有子嘗奉¶母命奏請于朝訪族雲南而擇從子紹芳
歸嗣其後而楊氏<md:KR4e0131_SBCK_075-11a>¶為鎮江人自此始
<pb:KR4e0131_WYG_075-18a>
　　　王節婦墓表¶
長洲有名家曰王氏𦵏于荻扁益地鄉者累世矣距其
北六百¶步作新阡以𦵏者則節婦滕氏也滕氏常州無
錫人出宋龍圗¶閣待制元發之後父曰季常節婦年二
十三歸王氏為廷用者¶之配又六年而廷用卒生二子
長六嵗次始晬日夜抱而痛哭¶誓不再嫁宗族見其志
堅亦無敢勸之者二子漸長教之更嚴¶其姑以兒無父
稍惜之曰惟無父所以教也姑悟二子竟立節¶婦居處
<pb:KR4e0131_WYG_075-18b>
能以禮自防不輕越中門雖婚姻家不一至聞父季常¶
喪惟向其家哀號而已其嚴如此家人化之凡寡居輒
不嫁争¶以守節為賢然性好佛臨終益精明側卧而逝
人以為有所得¶也其卒以𢎞治甲寅九月丙申享年八
十七曰錡曰鉦即其二<md:KR4e0131_SBCK_075-11b>¶子鉦先卒女二人適周岳張某
孫男六人曰淶曰漳曰涇曰汶¶曰潛曰澐女五人曽孫
男六人曰室曰典曰圖曰籍曰文虎曰¶晉馬女九人予
與節婦從姪陳留令鋭交久與錡及淶汶皆相¶好於是
<pb:KR4e0131_WYG_075-19a>
將𦵏以丁巳二月甲申錡持塾師邢參之狀來求文表¶
墓惟婦人自少守節迨年踰五十有司例奏于朝旌表
其門¶如節婦事里父老亦上于縣矣節婦以為近名力
止之乃已君¶子以節婦為益賢也其後恩詔下凡髙年
者有肉帛之賜則¶曰此朝廷養老盛典也敬受之節婦
賢行甚夥他皆不必書¶書其大者以慰其子孫之思云¶
　　　張淑人墓表¶
故山西按察使趙公之配淑人張氏以𢎞治九年七月
<pb:KR4e0131_WYG_075-19b>
十五日¶卒二子昌齡遐齡將治𦵏以予亦居憂于家特
趨吳中請銘其<md:KR4e0131_SBCK_075-12a>¶墓予感其孝既諾之然未暇作也又明
年予還任吏部而遐齡¶亦免喪以鄉貢進士來試禮部
他日謁予言曰先淑人𦵏二年¶矣已有銘刻而埋諸壙
中痛惟懿徳後世子孫孰得而知之願¶書其大略顯刻
墓上幸甚惟趙公為鄉先達予雖未嘗與之接¶然聞其
居官風采卓然意必有賢配以助之況有狀之可據乎¶
盖趙張俱武進右族淑人之父彞嘗為掾嵗滿謁選京
<pb:KR4e0131_WYG_075-20a>
師將得¶官而卒淑人與其母唐氏不能歸適公喪元配
朱淑人求繼室¶未得鄉人有知淑人之賢者曰公欲得
賢配無踰張氏女者察¶之果然遂禮聘而娶之其年甫
十七耳入門事公已能修婦道¶而前室之子昌齡方九
嵗撫之尤至以舅姑皆不逮事念其母¶獨居無子請于
公迎養于家其母安焉當是時公數奉命出¶巡諸道無
一嵗寧居以淑人善治家不復内顧及公超擢山西<md:KR4e0131_SBCK_075-12b>¶淑
人居内贊相夙夜無違公益得盡心公事久之公致仕
<pb:KR4e0131_WYG_075-20b>
還家¶一時賓客填門治具延欵各適其宜少暇公謂淑
人曰亦可休¶矣顧方督諸婢僕樹藝紡績不已凡日用
衣食之費不至缺乏¶者皆其力也淑人用公恩初封孺
人再進今封卒之時年五¶十三子二人長即昌齡娶楊
氏次即遐齡娶陳氏女三人長適¶鄉貢進士張廷瓛次
適承事郎孫統次適生員薛乾遐齡與薛¶氏女為淑人
出孫男四人女五人淑人合其夫𦵏邑張墅之原¶𦵏之
期為卒之明年某月某日後又明年三月晦表
<pb:KR4e0131_WYG_075-21a>
　　　林母葉宜人墓表¶
宜人為封奉直大夫戸部員外郎汝談之配汝談没從
其子且¶享其禄故母稱之其姓葉氏與林同出於閩皆
稱大族宜人當¶為婦時事其舅樂稼翁姑宋氏孝敬不
怠能得其心尤善處妯<md:KR4e0131_SBCK_075-13a>¶娌俾皆雍如也奉直公性剛直
少容能以柔順濟之公雅好賓¶客至必宴飲每宿共具
以待品物必備若非逺城市而居者佐¶公理家政凡錢
穀出入稽數必精家人數百指衣食有餘輒勸¶公賑施
<pb:KR4e0131_WYG_075-21b>
貧乏至稱貸而去或不責其償憫人疾病及猝患湯火¶
之厄常貯良藥給之其心之慈雖僮奴有過不忍笞辱
而尤恤¶其飢寒勞苦若兒女然故鄰里以佛稱之至於
教子則嚴不少¶恕子生稍長即不使習里巷鄙語詈言
尤以揀擇飲食為戒迨¶長遣從良師游學業少懈輒白
其父責之曰吾不能掩其過使¶為不肖子也諸子竟争
取科第成名人謂其善教之力宜人有¶四子其叔出側
室王氏所以待其子母者恩意無間先是伯任¶戸部郎
<pb:KR4e0131_WYG_075-22a>
中仲工部員外郎並以公事歸為親夀適其季復登鄉¶
舉二老人時已蒙恩加封命服煌煌同坐堂上子婦率
諸孫<md:KR4e0131_SBCK_075-13b>¶進觴酒拜舞堂下家慶之盛鮮有及者閩人羡之
𢎞治己未宜¶人春秋八十有四以其年四月五日卒子
男四伯曰㙱廣西布¶政使仲曰壂貴州左參議叔曰址
不仕季曰垐舉人壂先卒女¶二人長嫁黄陽次嫁福州
學生陳舜鏗俱先卒孫男七曰鑛曰¶鈛曰鐧曰鎮曰鍇
曰錭曰鋗女六長適葉顯餘未行將以明年¶某月某日
<pb:KR4e0131_WYG_075-22b>
𦵏于閩縣清亷里輔翼山之原合奉直公兆㙱具書¶狀
遣使上京師請于同年友吳寛曰㙱兄弟所以得至此
者吾¶母之力為多惟吾母内行甚備宜有詞刻墓上幸
矜而畀之寛¶念契義之重且聞宜人之賢已久乃叙而
書之然宜人則賢矣¶吾聞其子之孝又可書者方其子
之擢廣西也自嶺南而來念¶其母老使即之任則例不
得歸省顧閩中迂逺遂兼程以行竟¶達其家而宜人卧
病適數日矣亦念其子欲一見不可得家人<md:KR4e0131_SBCK_075-14a>¶慰解之紿
<pb:KR4e0131_WYG_075-23a>
曰子將至矣已而果然母子相見甚歡盖又數日而¶宜
人始不起鄉人傳以為異噫古稱孝感今復見之敢附
書于¶後以為慈孝之勸云¶
　　　何母太淑人吕氏墓表¶
𢎞治壬戌刑部左侍郎何公奉命賑飢東方民既獲濟
公念¶其母太淑人居家年髙急馳至越中省之居數日
太淑人趣公¶還朝恐公不忍舎去躬送之門故示彊力
曰汝惟夙夜盡臣¶節以報朝廷無以我老為念也公至
<pb:KR4e0131_WYG_075-23b>
京閲月則聞太淑人訃¶音慟哭痛恨不勝將還治𦵏來
告曰吾母有賢行非表于墓上¶無以示久逺敢奉寮友
屠公之狀以請惟昔公以都御史巡撫¶南畿一時徳政
被于吳中者甚多盖慈教所致不可誣也今公¶有請敢
不諾太淑人諱&KR0008;姓吕氏世為新昌人宋有司農卿曰<md:KR4e0131_SBCK_075-14b>¶秉南者子孫數傳益盛遂為邑中右族太淑人為處士
文度之¶女始笄嫁于何為故贈通議大夫都察院右副
都御史崇美之¶配是生子為侍郎鑑太淑人未嫁時已
<pb:KR4e0131_WYG_075-24a>
稱賢女盖年十二失母¶楊氏居喪哀毁有禮見叔母吳
氏有淑徳即母事之事繼母曲¶盡孝敬有人所難及者
及為婦愈遵婦道通議君甚宜之時祖¶姑吕氏在堂察
其賢明遇家事之大者必與議而後行數稱之¶曰吾家
得新婦將由此而振乎其舅素菴翁與姑俞氏尤以家¶
事倚治于内太淑人不自為功所以事之者益謹日必
躬具飲¶膳見食則喜或食不甘則踧踖不自安必再具
而進吕夫人晚¶年患風疾起居飲食左右扶持至躬滌
<pb:KR4e0131_WYG_075-24b>
汚穢不煩侍婢歴數年¶不倦嘗夜妾王氏生子欲棄之
太淑人坐守至旦竟撫育成立¶平生性更不悋嫁時有
私田若干畝嵗悉以所入公用至夫族<md:KR4e0131_SBCK_075-15a>¶有婚嫁事往往
斥簪珥衣服以助之若鄉人貧乏通議君欲加¶周䘏所
以贊成之者尤多故稱其賢者内外無間子鑑始學已¶
善教及登進士第自為邑令至顯官所以教之者尤以
節儉為¶言盖其自奉竟以布素終身凡狀所述事行尚
多在他婦女為¶難得然在太淑人自謂當然以為此特
<pb:KR4e0131_WYG_075-25a>
常事耳若其出於變故¶得其二事之非常者當特書之
在正統己巳閩處冦難連起流¶刼郡縣通議君適旅寓
南京一夕里中驚呼冦且至矣相率奔¶竄山谷間太淑
人以二男女託其舅氏曰吾從舅姑生死以之¶不暇顧
此也已而知為譌言乃已他日鄰家失火延及其居家¶
人争取財帛避去太淑人獨入祠堂收先世神主及畫
象抱持¶而坐餘無所顧此固事之猝起者而能處之如
此其識見過男¶子多矣是宜書而表之太孺人卒年八
<pb:KR4e0131_WYG_075-25b>
十八初以其子為監察<md:KR4e0131_SBCK_075-15b>¶御史封孺人後加今封又通議
君卒蒙恩令有司治塋域至¶是復遣官啓壙合𦵏及賜
祭皆如制鄉邦榮之子男三長即¶鑑次曰銶承事郎次
曰某庶出女一適劉兖孫男四長曰宇國¶子生次曰寰
縣學生次曰寯曰㝏女五適吕經賢王誼俞極俞¶嘉言
一尚幼曽孫男二曰紹曰繼女一夫太淑人能以慈教
成¶其子為時賢臣且孫曽詵詵其盛未巳所謂由此以
振其家者¶吕夫人之言不尤驗乎因附書之
<pb:KR4e0131_WYG_075-26a>
　
　
　
　
　
　
　
　
<pb:KR4e0131_WYG_075-26b>
　
　
　
　
　
　
　
　家藏集巻七十五¶
<md:KR4e0131_SBCK_076-1a>¶
<pb:KR4e0131_WYG_076-1a>
欽定四庫全書
　家藏巻七十六¶
　　　　　　　　　　　　　明　吳寛　撰
　　
