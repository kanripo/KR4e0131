# -*- mode: mandoku-view -*-
#+TITLE: 家藏集
#+DATE: 2015-09-23 10:28:17
#+PROPERTY: JUAN 60


墓誌銘八首　　生壙誌一首¶
　　　閭丘賔用墓誌銘¶
天順六年夏五賔用遘疾藥而愈愈而復作如是者數
四勢浸¶劇君知不可為即却藥俟絶言談如平時數日
死君嘗力疾築¶堂他日欲奉親讀書其中至是其父撫
<pb:KR4e0131_WYG_060-1b>
楹大慟曰堂兒所築者¶曾不得一日居悲夫其殯于此
寛與君相好非直以表兄弟也¶亟往哭之且為之説曰
仁者不必夀世有是言君年四十三耳¶豈非信歟而又
言仁者必有後君娶妻更二三妾然生男輙夭¶死徒有
三女子在此又何邪失之此者幸得之彼奈何君獨兩¶
失之邪豈所謂仁者君非其人邪君事父母甚力於其
有憂必¶致之樂乃已女兄贅于家生女復贅與之處歡
然人不知其家<md:KR4e0131_SBCK_060-1b>¶之三姓友人陳公輔死而家貧甚為之
<pb:KR4e0131_WYG_060-2a>
斂且𦵏嵗必一持酒肴¶祭墓下其行多此類謂君非仁
者疇諾哉然則君之致此吾無¶從考也前𦵏其甥周京
為状乞銘予既為說以信其死而深疑¶其無後以傳乃
復叙次其事而銘之賔用字也諱觀姓閭丘氏¶蘇之長
洲人其先有諱孝終者宋元豐間仕至朝議大夫黄州¶
守曾祖叔荘祖公望父廷端皆不仕娶同縣徐氏生女
皆㓜仲¶許適張祼君為人修謹好義是非取舎不肯茍
隨人尤慎交交¶則不變身雖混居市㕓其高曠靜約榮
<pb:KR4e0131_WYG_060-2b>
利漠然處山林者未必¶如也少好學長益喜習書攻詩
詩平實有理致所著有井蛙藁¶若干巻書得晉人筆意
君眇一目人謂其以疾故不仕非也年¶未四十髪已種
種嘗自怪其蚤衰然不意即死矣死之日為天¶順七年
閏月某日又以明年某月日從母頋氏柩𦵏天平山之<md:KR4e0131_SBCK_060-2a>¶原於是其母先卒六月矣銘曰¶
生不夀死不後人之自取邪數之不偶也晉陸士衡唐
孟東野¶君兼其人于千載下我為之銘豈曰知者
<pb:KR4e0131_WYG_060-3a>
　　　南京福建道監察御史張君墓誌銘¶
於乎人惟無志與材以見于世而槁死林下死者固無
憾生者¶亦不之惜也或有志鬱而獲信材閟而及試於
是而死則死者¶生者亦何足憾且惜乎乃若吾友惟善
之死志方信而倐鬱材¶将試而卒閟此不惟惟善之目
不瞑凡為其姻戚僚友莫不為¶之扼腕太息而流涕也
君諱俌字惟善姓張氏其先為汴人隨¶宋南渡家于蘇
遂為蘇之長洲人曾祖祐之祖士達父明逺皆¶不仕君
<pb:KR4e0131_WYG_060-3b>
弱冠入郡學即知黜華向實卓然出諸生治尚書景泰¶
四年中應天府鄉試三舉進士輙中乙牓得學官輙辭
不就居<md:KR4e0131_SBCK_060-2b>¶太學掃一室讀書朝暮虀鹽蕭然一寒士而君
益自刻厲乆之¶從夏官卿掌奏疏居一嵗謁選吏部考
君才可用奏理南京都¶察院刑六閱月刑無頗類都御
史高公才之以其名上成化二¶年三月即拜南京福建
道監察御史浹辰将取道還家為母吳¶夫人夀一夕暴
卒閏月乙亥也年四十一友人鄉貢進士查君¶文外兄
<pb:KR4e0131_WYG_060-4a>
太常典簿李君浩相與殮之官為給舟載其柩還其兄¶
佐與其二子以四月庚子𦵏君于吳山先塋之次君為
人謹謹¶不少放剛簡端慤而有廉隅善事親與人交篤
而不汎配錢氏¶故大寜都司斷事某之女子男曰謨曰
訓女長適朱存理次許¶適徐季華次尚㓜自君初登貴
仕即死不識者亦有噫嘻聲¶夫禄位庸者所恃以為榮
者也君之志固不在是予之所以惜君¶者亦果在是乎
系之以銘曰<md:KR4e0131_SBCK_060-3a>¶
<pb:KR4e0131_WYG_060-4b>
木産于地封之艱溉之不易尋斧縱焉垂成器飄風㧞
之匪材¶自棄嗟嗟張君無乃類人不勝天奚足異¶
　　　陳府君墓誌銘¶
陳氏故河南人宋南遷從之家于蘇遂為吳縣人世業
醫其陰¶有徳于人葢已乆矣至君之兄少保僖敏公既
以重望曠度為¶天子寵任而君之弟鑄復以子貴封河
南道監察御史一時陳¶氏貴顯遂為吳中仕宦家之冠
君時處伯仲間畧不以門地驕¶人縮首斂足語出恂恂
<pb:KR4e0131_WYG_060-5a>
其抑畏反居寒士下故鄉里稱厚徳者¶必曰陳君陳君
云君諱錡字有容叔父季玉無子以父命為之¶後母朱
氏老而無依嘗迎養于家君以其事父者事叔父而季¶
玉之祀不絶以其事母者事外母而朱氏之意甚適也
永樂初¶父被召為太醫院醫士君懼其老弗勝勞請以
已代乆之父没<md:KR4e0131_SBCK_060-3b>¶居憂制以疾遂不上成化元年六月二
十七日年六十七終曾¶祖徳卿祖均錫父孟玊皆贈太
子太保都察院左都御史曾祖¶妣某氏祖妣某氏妣高
<pb:KR4e0131_WYG_060-5b>
氏繼孫氏皆贈一品夫人娶夏氏繼劉¶氏子男五人倬
俌佾佖佩女二人長適荘信次許適傅奎孫男¶十二人
女四人以二年十二月二十二日𦵏吳山之先塋前𦵏¶
其弟御史君率倬等哭再拜持状乞銘予於君為里人
頗知君¶不可辭無銘銘曰¶
於維陳氏世有潛徳自汴徂吳乆晦其蹟維僖敏公為
時名臣¶寵禄之來萃于一門小人施施孰不慿藉君方
退然自持愈下¶維𦵏有銘可考不誣以媿小人以慰諸
<pb:KR4e0131_WYG_060-6a>
孤¶
　　　山陰田處士墓誌銘¶
成化庚寅六月一日山陰田處士卒享年八十有三以
明年當<md:KR4e0131_SBCK_060-4a>¶卒之月日𦵏于邑亭山先塋之次初處士之疾
病也屬其子敬¶曰吾即死唯吾所輯喪儀是行百凡𦵏
具寜薄毋厚唯刻石誌¶墓古人所不廢者汝其圖之至
是敬使其甥吳瓛走南京持状¶謁予再拜以請予以不
知處士辭而監丞徐先生懇懇道處士¶之賢於予先生
<pb:KR4e0131_WYG_060-6b>
處士之邑人也予信其言且嘉處士之能不亂¶其命而
其子之能從之也卒諾之按状田之先蜀人也宋有諱¶
奕者仕為右正言從高宗避金人之難徙家臨安四世
孫起居¶郎昭再徙會稽昭生榮榮生茂義茂義生忠始
籍山陰而娶于¶朱生處士諱亨字時泰别號勿菴少失
怙奉其母得子道甚母¶没哀毁踰禮人多稱之其治家
尚嚴肅而尤以信義服其鄉鄉¶人有爭辯者待處士一
言而定至於憸人悍夫望見處士於道¶皆為之趨避不
<pb:KR4e0131_WYG_060-7a>
暇或者比之王烈焉平居坐一室端然終日如<md:KR4e0131_SBCK_060-4b>¶對大賔
則有修敬之扁富而能貧服用貶損如小家謂奢之有¶
害也則有貧富相因之圖雅好禮嵗祀先必宿齋戒而
儀物兩¶備患流俗之瀆其先也則有闢紙錢之説其治
喪斥去浮屠氏¶法而一惟儒者又以繁文末節之不足
行也則有簡易喪儀之¶書他言行之可書者尤多不能
載故邑中推數好古而知禮者¶必及處士處士初歳績
學期以表見于世既不果則一意治家¶正俗欲追古善
<pb:KR4e0131_WYG_060-7b>
士而及之逮其晩節益有高致作翠拱之樓以¶居彈琴
賦詩若無與於世者常偕里中遺老十人結清閒之會¶
月為一集葢有洛社之遺風云處士元配楊氏繼王氏
子男一¶人即敬女二人適吳麟錢侃孫男三人曰阜曰
寅曰宣宣為郡¶庠生銘曰¶
有以禆乎世奚庸推而仕也有以傳於人奚庸愧乎死
也夷考<md:KR4e0131_SBCK_060-5a>¶其行於今之世而見古之士也嗚呼若人而今
則亾徒見亭山¶之下有封若堂也而采蕺之麓秦望之
<pb:KR4e0131_WYG_060-8a>
峯翩然白雲泠然清風¶彷彿乎䰟氣之之乎其中也¶
　　　正義處士墓誌¶
己丑嵗予舉進士不第識烏傷王允達于國學予問允
達嘗所¶友者則首以浦江鄭仕信對且曰仕信以國子
家居且來矣其¶年冬予與允達偶出步真珠溪之滸見
有騎而從兩僕來者允¶達遥指而笑曰此非吾所謂鄭
仕信耶趨而迎之果然仕信亦¶止騎從拂黄埃須眉間
執允達手語道上予亦願見仕信者見¶之一如平生歡
<pb:KR4e0131_WYG_060-8b>
自是予三人者交好甚誦習暇輒相過從坐如¶鼎足然
他日仕信獨過予予迓之門視其色若有隱憂者私怪¶
之而難乎問有頃始起而言曰璽之父之棄諸孤嵗星
八周矣<md:KR4e0131_SBCK_060-5b>¶當下窆時墓石且礱而求其執筆者不得吾兄
弟私計之以為¶寜緩勿茍恐為吾父羞兹璽獲投分于
子能㤀情於璽乎則應¶曰君之欲銘其先人意葢在文
筆也予念束髮時即嘗讀麐溪¶集集間他文辭之載弗
暇論如沖素府君之𦵏晏朝請銘藍山¶府君之𦵏方承
<pb:KR4e0131_WYG_060-9a>
事銘青田府君之𦵏黄文獻銘奉議君貞孝處¶士則歐
陽文公宋太史亦皆有銘頋予何人而使與於斯恐不¶
獨羞先人且恐為諸先哲羞予方苦辭仕信耳若無聞
而首已¶至地矣予曰無已取事状視遂出諸袖中葢允
達所製也予疾¶讀一過曰君家家䂓百餘條先君子動
率與之合可謂賢子弟¶矣然在鄭氏則常日事也奚庸
書至飯飢殯死娶貧凡數十事¶可謂長者矣然亦鄭氏
常事也又奚庸書其非常事者惟曰正¶統間有寇難寇
<pb:KR4e0131_WYG_060-9b>
退能修復舊業完其家者可書又曰天順初火<md:KR4e0131_SBCK_060-6a>¶起于家
以家廟籲天而熄及火復作廟卒無恙可書以二者可¶
書惜予文筆疎陋不能昭之闡之也若夫鄭自沖素以
下世徳¶焯然史于國誌于郡乘于家者甚備又不假書
雖然君必欲書¶之敢弗書乃書曰明故正義處士諱旭
字允初曰正義者鄉¶之易名鄭本出滎陽累遷至浦江
之白麐溪天下所謂義門者¶也曾祖銘祖得金華稅令
父棟嫡母張母姚處士娶陳生四男¶瓖瑡琥璽一女適
<pb:KR4e0131_WYG_060-10a>
國子生戴廷用男孫七胄慶&KR0034;鎬鏜錞鉞女¶孫三其二
適李鑌戴璠其一尚㓜處士卒于天順甲申三月七¶日
春秋七十有四以歳之十二月六日𦵏其邑松林先塋
之右¶
　　　解元賀君墓誌銘¶
始君自吳中來就試京師其状貎羸然望之可驚予掃
一室使¶治其病數日病轉劇則為書報其家其兄慈冀
得一見也不一<md:KR4e0131_SBCK_060-6b>¶月疾馳四千里而來則君已死矣且死
<pb:KR4e0131_WYG_060-10b>
神思愈清謂予曰吾不¶可以執筆為我書所以告吾父
者予諾之抵夜促書已具頋其¶子放姪收曰其善藏之
頃之翛然而逝嗚呼惜哉君諱恩字其¶榮姓賀氏其先
蜀人也後徙于吳曾祖公宣大理寺評事祖宗¶振父美
之皆業儒不仕母曰王氏自君為童子時用其父教力¶
學不少懈既游郡校治易得其義而止未嘗曲為之說
下筆平¶易謹宻皆可誦也成化四年舉于鄉第一明年
例試禮部以病¶不果後凡三試輙屈然其業益精名益
<pb:KR4e0131_WYG_060-11a>
完嘗入太學祭酒司業¶期待者甚至與同舎生講業皆
推讓之以為不可及家居學者¶爭集其門終日懇懇不
厭指教去而取科第者凡若干人遂以¶易師稱吳中為
人喜辯説是非無所徇于人人以其中無它也¶亦無怨
惡之者至其事父兄孝友教子弟嚴而有法其可稱者<md:KR4e0131_SBCK_060-7a>¶多矣君初以兄之子放為子後得子曰改女一人皆㓜
其娶吳¶氏也生于正統己未七月十二日卒于成化癸
卯十月三日年¶四十五其兄慈載其柩将以明年十月
<pb:KR4e0131_WYG_060-11b>
三日還𦵏于吳縣胥臺¶鄉黄山之先塋予固與君厚者
不能無一言以相其役也竊觀¶君之死公卿大夫雖不
識君者皆惜之其識者尤悲悼之所以¶得此于人者非
以君宜有爵位而不及致故邪然彼徒有之者¶而人方
幸其死則人寜得乎名邪得乎爵位邪况彼亦終死而¶
同歸于盡邪因書此以慰其父兄子弟之哀亦以自慰
云爾為¶之銘曰¶
抱美玊&KR0006;來售歴長路&KR0006;止息方握手兮勞苦倐舎予
<pb:KR4e0131_WYG_060-12a>
兮誰即¶形慘慘兮魂茫茫藐二稚兮在吾側豈乘風而
反斾戀吳山以¶為宅嗟死者之紛紛奚名譽之藉藉維
好修而有文宛其人兮<md:KR4e0131_SBCK_060-7b>¶如存才可用兮自致命在天兮
嘗聞君維安此兮無怨見臨絶¶之云云竊獨怪其不瞑
豈平生乖願乎榮親命無往而不在安¶斯壙兮尚永閟
乎千載¶
　　　湖廣荆門州知州徐君墓誌銘¶
徐世家江陰之梧塍君之曾大父曰均平有隱徳大父
<pb:KR4e0131_WYG_060-12b>
曰本中¶嘗以人材徴未仕而没後朝廷追旌其墓曰義
民父曰景南¶疎財尚義獲受官服其娶孔氏而君所生
母馬氏也君諱泰字¶士亨以避先諱更字大同㓜與其
兄惟正受父訓學業不少縱¶惟正嘗一出為中書舎人
而君從鄉校貢入太學文名在六館¶間藉甚既乃應順
天府鄉試時主試則學士劉公儼也居君首¶選人以為
宜或有以私故獨謂所取士非公者請覆試于¶上不可
乃即禁中特試前列五人文成皆稱所第名而君尤以<md:KR4e0131_SBCK_060-8a>¶
<pb:KR4e0131_WYG_060-13a>
富嫌於人其事益白於是士論翕然歸劉公至没而得
諡文介¶亦以此其後再試禮部輙中式有司嫌君輙棄
去人爭惜之乆¶而歴政憲臺以能明法律例有御史之
擢復以嫌不果竟授黄¶之羅田令初至官謂為政當先
足食否則教未可施乃數訓民¶務農凡貧無牛種者輙
給與之更立義倉以為儲蓄之計已而¶歳大侵遂發粟
賑民不足則下勸分之令且作饘粥以食羸弱¶不能行
者一時惠及鄰邑所全活不可勝計先時民多論財嫁
<pb:KR4e0131_WYG_060-13b>
娶君禁之使必以時民有其後将絶以貧故出繼他姓
者為贖¶還其家富民買田或不納稅稅遺貧户至六百
石有竒者徴迫¶殆死為發其弊得免君居官尤廉每斥
所當得公錢市粟以備¶飢歳其服食百需一取給於家
而已時有但飲羅田水之稱於¶是黄人爭欲得君守郡
兩司為具疏聞于朝遂擢知荆門然<md:KR4e0131_SBCK_060-8b>¶非黄人所望也去
任之日爭送之郊悽然不忍舎荆門號難治¶君治有餘
力州幾無事部使者才之會夷陵有疑獄數年矣乃¶檄
<pb:KR4e0131_WYG_060-14a>
君往讞讞之即決其明敏如此三年有鳩來巢於㕔事
之梁¶人以為善政所致相與歌之俄遭孔孺人喪歸再
遭父喪以生¶不能榮及其親為痛與其兄竭力治𦵏人
憐其孝服除荆門父¶老數輩詣闕奏願復得徐知州疏
下吏部從之君在任歴五¶月矻矻理弊政疾作即不可
治卒之日成化十五年十月丙午¶也年五十一君襟度
濶達遇義事敢為綽有父風與其兄處相¶友愛甚篤家
産故厚能身率族人以儉教子姪學必勤苦已而¶遂有
<pb:KR4e0131_WYG_060-14b>
取科第者實自君啓之性善吟詠有生白生詩藁藏于
家¶生白者其所自號也君初娶同邑趙氏處士時顯之
女再娶海¶虞章氏國子助教儀之女男二曰元穀曰元
菽出側室王氏頋<md:KR4e0131_SBCK_060-9a>¶氏女五其婿曰華頴陸節周祥熊夏
黻夏玞至是君之喪歸自¶荆門卜卒後之三年正月壬
申𦵏于所居東三里許馬鎮村福¶昌里之原其兄惟正
以予嘗交君前𦵏具書以卞户部之状來¶請銘為之銘
曰
<pb:KR4e0131_WYG_060-15a>
才莫不宜而止於斯古亦有言止或尼之嗟世之人多
以禄仕¶仕不以禄君也盡瘁簿書錢穀莫匪為民寜身
之詘而民之信¶豈徒詘焉又奪之年惟此銘文庻永其
傳¶
　　　宿田翁生壙誌¶
成化丙午翁年六十有六曰吾老矣一旦即病不起何
如盍豫¶備所以藏吾身者於是治棺棺成又曰盍豫備
所以藏吾棺者¶於是治壙壙成又曰他日子孫必求誌
<pb:KR4e0131_WYG_060-15b>
吾墓者其或失之誣乎¶則以書來京師請於予曰吾故
韓氏孤童也昔先祖院判府君<md:KR4e0131_SBCK_060-9b>¶遺命祖妣倪安人俾為
伯父府君後時既㓜無知識賴先母張¶孺人撫育之如
已生而叔父府君更憐之稍長則為擇配以家¶世業醫
也命從從兄梅窗先生學早夜肄習亦既勤矣葢吾之¶
於醫雖不能過人然於治病未嘗不盡吾心或不可治
雖有厚¶利直謝却之使更他醫而已惟吾性禀介直與
世多忤故兩以¶醫薦皆沮于人且愚不逆詐至于囊槖
<pb:KR4e0131_WYG_060-16a>
枵然此皆區區置之不¶足道也獨念吾母張孺人守節
歳乆嘗言于有司蒙恩旌表¶以少酬所以撫育吾者他
如修祠堂必謹祀事以奉先世置墓¶田必立條約以示
後人此則不敢不勉焉者今而且老惟上下¶山水與名
人勝士杯酒嘯詠以韋布終其身焉吾有子曰金曩¶嘗
侍外舅張御醫先生于京師先生高於醫者得盡傳其
秘為¶知者薦授崇王府良醫而吾晩年卒賴其禄養比
又為吾入粟<md:KR4e0131_SBCK_060-10a>¶賑飢有章服之榮此固非吾所望然念其
<pb:KR4e0131_WYG_060-16b>
孝不忍違也吾娶張¶氏能守婦道不幸先卒有子四人
長即金次鋆次鎏次鏊鏊庻¶出也女六人孫男若干人
女若干人張氏卒時以先墓在城西¶者隘始卜𦵏雅宜
山鳳字號而虛其右以俟吾今所治壙即其¶地也吾平
生大畧如此惟託斯文之雅及吾生存以一言記之¶幸
甚予與翁别又數年矣嘗見其年壮氣盛時好面折人
過論¶事侃侃無所畏忌及漸老癯然一醫更謹厚靜黙
可親今得其¶書其言真率不妄如此視彼好自誇詡而
<pb:KR4e0131_WYG_060-17a>
考其行無一副者豈¶不賢甚矣哉於是誌之韓之先出
安陽為宋魏國忠獻王之裔¶世有顯者至國初有曰復
陽先生始精於醫傳其子曰公望¶隱居不仕曰公茂公
達並以醫事太宗文皇帝最見寵遇¶公達生三子曰伯
濟伯廣伯尚伯廣娶喻氏生翁而為伯濟後<md:KR4e0131_SBCK_060-10b>¶伯尚實教
而成立之其名襄字克賛宿田其别號也以永樂辛¶丑
十月九日生壙成於丙午某月某日明年七月十日誌¶
　　　進士卞君墓誌銘
<pb:KR4e0131_WYG_060-17b>
今年夏有傳寅之死者予不之信或曰子何以不信寅
之死予¶曰寅之淳謹人也無暴氣無刻行如是而又當
盛年固無死理¶曰無死理不有死命乎居數日有自南
來者曰寅之殮矣殯矣¶吾且臨其喪矣則歎曰噫嘻寅
之其果死於命耶方謀與諸同¶年為文祭之以寫其哀
而寅之之兄退之適遣使來京師持鄉¶進士翟舜民之
状乞予銘墓且自為書遺予予既進使者問寅¶之之所
以病且死故既乃發其書考其状而叙之曰寅之諱諲
<pb:KR4e0131_WYG_060-18a>
姓卞氏常之武進人父曰庭蘭生六子寅之其次子也
為人蘭¶其清玉其潔而衣冠楚楚眉目如畫出入家庭
庠序間於父兄<md:KR4e0131_SBCK_060-11a>¶師友之情最深也父嘗以誣被拘寅之
憂甚日則躬操飲食進¶之獄中僮僕請代其勞不聴異
母兄諒蚤世家人少之謂喪禮¶宜殺寅之執益盡此皆
其㓜時事為宗黨所稱道者既長益好¶學從良師受三
禮探索辨難專門禮經者不能屈至為程文務¶抑其詞
使與理稱成化七年以邑學生舉應天府秋試主司今
<pb:KR4e0131_WYG_060-18b>
楊學士徐侍講爭竒其文擢魁其經八年春遂中禮部
試廷試¶復在高等天子賜之進士出身故事進士不即
授政第使¶從有司觀之寅之得兵部謹飭如諸生名益
起部中會有大臣¶死者朝命董𦵏事南行經齊魯時適
東方大旱民餓疫者相¶枕藉寅之感焉行次房村疾大
作兼程抵家見其母若兄弟疾¶少愈一日宻召其弟詮
譯等謂曰為我治棺衾皆怪之翼日竟¶不起九年五月
五日也年甫二十九死之後發其篋得奏章一<md:KR4e0131_SBCK_060-11b>¶通言東
<pb:KR4e0131_WYG_060-19a>
方事宜所以區畫其荒政水利者甚備見者益悲其用¶
世之志云以明年二月十七日𦵏其先塋寅之娶徐氏
生一男¶二女卞為浙右名族予嘗為寅之誌其弟誠之
墓頗著其家世¶矣兹故不復載銘曰¶
膏其軸適于陸折其輹車則覆嗟哉寅之命何鞠¶
　
　
　
<pb:KR4e0131_WYG_060-19b>
　
　
　
　
　
　
　
　家藏集巻六十¶
<md:KR4e0131_SBCK_061-1a>¶
<pb:KR4e0131_WYG_061-1a>
欽定四庫全書
　家藏集巻六十一¶
　　　　　　　　　　　　明　呉寛　撰
　　
