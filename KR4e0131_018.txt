# -*- mode: mandoku-view; -*-
#+TITLE: 匏翁家藏集
#+DATE: 2015-09-11 16:49:24.251729
#+PROPERTY: ID KR4e0131
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB04n0168-018匏翁家藏集-卷第十八.
<pb:KR4e0131_SBCK_018-1a>¶
匏翁家藏集卷第十八¶
詩五十五首¶
　　　送汝行敏守南安¶
南過䖍州山勢回朱旙遥見繞城來郡中未詫劉昆政池上猶¶
稱賈至才楓落吳江還倚棹梅開庾嶺獨登臺千年漢吏多遺¶
愛此去賢名定許陪¶
　　　周莊懿公輓章¶
鎬京遙在望人物乆難湮壽俊文還富詩歌甫及申䇿名懷得¶
士聽訟信如神淹繋圜扉少超遷薦牘新周官卿有亞舜世弼¶
爲鄰畿内逢凶歲朝端遣重臣飢民忙救援荒政細條陳國史¶
方傳信臺丞又即眞京儲須乃積畱務要同寅定辟資宏父司¶
平得凖人　帝心常在簡物議始能伸急召將馳使閒居巳¶
<pb:KR4e0131_SBCK_018-1b>¶
乞身夢歸陽曲路坐閱秣陵春報　主身猶許憂時俗更詢¶
惄遺嗟一老溘逝恨玆晨䘏典終臨穴良工載琢珉龍章殊赫¶
赫麟子總振振不忍緣思棗爭誇克荷薪尋常蒙見與宿昔幸¶
相親試誄平生蹟團詞淚滿巾¶
　　　徐州重修黃樓¶
樓中不見羽衣人黃堊依然四面新坐使河流循故道俯臨山¶
石倚長津名邦信美皆吾土勝日登高與衆賔從此欲傳州守¶
事只須題壁掃淸塵¶
　　　陳堅逺新建黔陽寶山書院¶
黔陽縣裏推賢令赤寶山前復古祠高棟數間仍舊牓斷圭三¶
尺有殘碑沅湘杳杳多人物唐宋悠悠㡬歲時日吉登堂陳桂¶
酒迎神須賦楚人辭¶
<pb:KR4e0131_SBCK_018-2a>¶
　　　王忠肅公輓章¶
垂紳絕席見孤標正色昌言歷　五朝除吏巳如崔祐甫得¶
君寍論李文饒典刑尚有嗟何及壽考無遺幸後凋百世悠悠¶
存美謚鹽山南望白雲遥¶
　　　送王存敬知興化分韻得但字¶
退朝赴西曹勤事流筆汗獄訟方紛爭直以片言斷老胥抱文¶
書卷舌詎能&KR1036;呂侯惟簡孚漢吏或精悍似君實兼之古人亦¶
何但從來白雲司往往重文翰當君治獄餘詩句又其冠秀雅¶
超凡塵落𥿄莫改竄朝士相與游敬服不敢玩如彼千仞岡鳳¶
翥爭仰看吾蘇昔缺守政劇孰可幹衆論咸擬君豈爲閩郡筭¶
一朝見　御批光動姓名煥五馬俄在門腰帶仍巳換十年幸¶
相知良會毎連案如何朱夏𥘉置我離筵畔所欣仕途開難顧¶
<pb:KR4e0131_SBCK_018-2b>¶
文社散作詩賀閩人私懷未須亂¶
　　　送劉世熈赴四川僉事管水利¶
行行萬里去分司直到西川欲盡時肯使江流歸灔澦還看山¶
月照峨嵋外臺總自刑曹出上馬親將　御敕持千古李冰功¶
不廢離堆刋木建生祠¶
　　　謝仲山送鶴圖¶
東園白鶴似人長花徑孤栖毎自傷粉墨如新𥘉點染羽毛依¶
舊欲徊翔只疑明月還畱影却恨空林不入行對此忽爲蘇子¶
歎誰能呼取下高堂¶
　　　有以廬山千年松遺予者種盆石上蒼翠可愛¶
眼底依然五老峯離奇數寸亦長松盆中貯水成兒戲几上看¶
山稱老慵全節始知君子德小材寧却大夫封茯苓歲乆還如¶
<pb:KR4e0131_SBCK_018-3a>¶
斗拳石空嗟自不容¶
　　　送鳴治擢南京祭酒¶
十載台南有臥龍重來史局又相從高名早巳揚延閣宿望尤¶
宜置辟雍六館舊傳唐學制五經今作漢儒宗鎬京自昔人才¶
盛試看南金總在鎔¶
　　　送毛貞甫給事赴南京¶
寂寞園居吏隱兼喜聞新擢一掀髯官當要地斯通顯名在賢¶
科却乆淹脫頴巳非人自薦抗章應與軄無嫌頻年爲感過從¶
意秋到惟將別恨添¶
　　　喜雨¶
北方苦春旱入夏雨亦微俄然見簷澑及午正霏霏散歩荒園¶
中不覺沾我衣草木總欣恱膏沐滋容輝昨者宿齋戒徧走神¶
<pb:KR4e0131_SBCK_018-3b>¶
祠祈禮官朝入奏獨與　皇心違謂此在朕躬朕當斡玄機¶
宸衷之所至端能動天威今年定有望吾民應免飢¶
　　　雨後¶
池上積雨餘惟聞芳草氣我亦愛韋郎賦詩工五字新蟬爲誰¶
鳴老鶴作人跪吏隱眞自兼翛然亦高致¶
　　　葉翁以叢竹分種因題墨竹謝之¶
東巷靑靑早見分歲寒別種共欣欣世間益者成三友林下賢¶
人詠五君雨過不須論醉日風囘時復見晴雲傳神妙手今難¶
得聊入筠窗翠鳳群¶
　　　立秋日過蔡士弘太守新軒¶
高軒早與素秋通庭下脩篁共㡬叢巳鑿西垣延爽氣更開北¶
牖納淸風主人解作投閒計有子眞成肯構功委巷塵埃渾不¶
<pb:KR4e0131_SBCK_018-4a>¶
到畱詩何用碧紗籠¶
　　　對月¶
秋月㡬回賞獨有今年閒月閒不自知徑度雲霄間淸光頼掩¶
閉孰把槐梢攀欲邀二三友豈爲杯酒慳幽抱未能釋安能得¶
歡顔空庭歩百匝悄悄中宵還¶
　　　楊文懿公輓章二首¶
詞苑年來失老成越鄉䰟去鏡川平史編未就多遺恨恩典¶
初行已易名海内雄深傳制作尊前蕭散見神情玉延亭上畱¶
題處手墨如新泣後生¶
病深趺坐綰朝紳手削封章避位頻吏省却緣儒術重宮寮偏¶
荷　聖恩新群經自得私抄意小圃能容後樂身巳矣不誇¶
門地盛白頭誰復見楊椿¶
<pb:KR4e0131_SBCK_018-4b>¶
　　　送何醫養病還松江¶
旅舎天潢側醫名衆所聞口嘗池上水目望九峯雲慈母應無¶
恙諸郎定好文莫言扶病去珍劑正煩分¶
　　　冬至謁陵與黃子敬編修石邦彦檢討宿昌平學舎¶
樓頭鍾鼔咽寒風樹杪星河轉碧空百里人家多野外五陵兵¶
衛滿城中游歌此地諸生在信宿連宵有客同孤榻擁衾淸不¶
寐夜長惟有賦詩功¶
　　　還至沙河¶
高陵囘望白雲中匹馬南歸從兩童朔旦正臨長至日昨朝猶¶
起不周風谷深落葉塡能滿橋斷層冰結自通便買村醪成一¶
醉喜聞郷老話年豐¶
　　　爲屠大理題石田畵¶
<pb:KR4e0131_SBCK_018-5a>¶
生綃丈許畵者誰石田老人今畵師年來都下家家有此幅吾¶
知出親手筆意縱橫信所之夾岸翛然已疎柳溪隂欲度無舟¶
楫萬杙成橋逺相接何處詩人誇瘦&KR1042;破帽欹風粘落葉兩山¶
對峙開高關谽谺𣑽宇容干間半空丹雘勢突兀雪竇天台眞¶
等閒老人昔共游虞山此景彷彿曾躋攀昆湖蕩漾臨几席水¶
繞漁莊凡㡬灣京華十年走塵土看畫分明能破顔山林在望¶
鳥飛倦春到江南吾欲還¶
　　　爲張英公賦瑞芝¶
偉哉定興王卜塟燕山麓墳上穹碑太史文大書平定交南錄¶
惟王昔統百萬師　天子使殄西南夷富良江上旌旗度生¶
縳渠魁黎季犁伏波將軍立銅柱何如伐石作穹碑獨憐㓕胡¶
心不逐胡雲移平生遺恨無所洩墳上倐化爲靈芝不然天意¶
<pb:KR4e0131_SBCK_018-5b>¶
惜忠義故遣瑞物以表之我觀世間芝草亦常有誰似煌煌大¶
如斗將門有子復登壇摘處仍歸曹偉手此芝便合作如意帳¶
下偏禆看指授豈不見雲中飛報入京師醜虜聞風連夜走¶
　　　次韻玉汝哭兄¶
吳東富山水亦復含淸暉扁舟昔所造宅舎煙雲微陳翁喜客¶
至勸飲爵頻揮入夜猶未散水月交流輝乆憶此事在孰知斯¶
人非書來當歲晏仲也慘無依平生友愛念恨不身南飛惟翁¶
本善士保身巳全歸但憐母氏老孤抱眞難爲厚祿幸可致諸¶
郎侍庭闈足爲膝前慰少洩胸中悲¶
　　　歲暮憶亡妻¶
素帷風動不勝寒魂氣茫茫乆蓋棺時到暮年偏感物身畱空¶
舎强從官呻吟尚有遺言在慘側無如死別難松竹近窗燈火¶
<pb:KR4e0131_SBCK_018-6a>¶
暗夜堂孤坐涕汍瀾¶
　　　辛亥上元夜仲山過飲¶
角燈懸處乆生塵携酒相過頼故人率爾杯盤誰主客喧然簫¶
鼔自比鄰花枝欲動風爲信雲氣偏遮月滿輪却歎吾生有涯¶
者京華又住十三春¶
　　　對雨二首¶
西齋閒看雨失與故人期旱地徐應入浮雲濕不移藤梢𥘉上¶
架蘆笋故穿籬案上書籖亂𢋫歌有杜詩¶
晩來猶宻雨小徑踏成泥亂雀依簷近踈花照檻低荒園須日¶
渉稚子不時携漸與鄰家隔高林綠巳齊¶
　　　次韻仲山詠兵部芍藥¶
赤雲司裏隔紅塵手種名花過雨新舊譜未誇金帶品清詞合¶
<pb:KR4e0131_SBCK_018-6b>¶
製玉樓春閩中陳紫空佳味洛下姚黃豈侍臣老眼摩挲須此¶
物買栽甘作灌園人¶
　　　題王叔明野艇觀書圖¶
泊舟野水際不作水嬉謀舟中載書卷隱志於焉求坐處書在¶
手臥時書枕頭何須有酒飮始足銷吾憂日暮漁翁返臨溪勸¶
少畱還乘明月出同向太湖游¶
　　　爲楊應寧僉憲題畫二首¶
勝地着孤亭翼然臨絕岸杖屨復溪頭斯人來獨慣靑松栽巳¶
高白石煑應爛詩思逐浮雲峰囘忽中斷¶
乆移京口居雅愛江南意歩過淸風橋歸來甘露寺壯歲難好¶
閒宦轍驅人至餘習畫圖間山林逺能致¶
　　　送陳何兩郎中分行南北慮囚¶
<pb:KR4e0131_SBCK_018-7a>¶
邇來治獄誰最精陳何二君俱有名手持朱墨發浩歎仍爲死¶
者求其生豈云藉此以要譽刑罰所貴惟公平平生讀書眞自¶
得呂刑兩字爲明淸邇來旱災及千里宸衷惻惻憂吾氓謂¶
玆感召必有自璽書早諭秋官卿死囚巳釋十五六尚恐枉抑¶
連神京遥遥甸服隔南北一朝妙選令分行行哉星象動貫城¶
此事付託殊不輕亦知仰副九重意軒車所至無冤聲他時獄¶
案總馳奏覆視何用煩廷評¶
　　　夏太常輓章¶
鳳池宣召荷　文皇書藝當年獨擅塲蕺嶺逺師王逸少鑑¶
湖終賜賀知章垣西筆翰傳中舎海上樓船載太常幽室築成¶
方晝寢誰將前輩儗淸狂(太常平生少暇即弄筆札未/嘗晝寢見葉文莊公輓詩序)¶
　　　續和任太常寫懷二首¶
<pb:KR4e0131_SBCK_018-7b>¶
夢裏生松腹笑皤三公其柰此公何旁人作鏡冠常正逺使將¶
書字不譌子美淸晨開畫障樂天終夜却詩魔自聞說到山中¶
景轉覺便宜得最多¶
便宜多處總無心城裏移居景更深歲月有終還有始形骸何¶
古亦何今文峯雲起依危壑秀峴風囘動逺林我獨似知山下¶
路抱琴時向夢中尋¶
　　　送貞伯致仕¶
引去誰謀及故人買田陽羡遂成眞張公洞口終期我金母橋¶
邊早置身郡志續修知舊事郷筵𥘉會得嘉賔百年風節人爭¶
仰笑對秋波白髪新¶
　　　送仲山使封　鄭府¶
鍾鳴長樂宮丹陛列僊仗盛典欣復行鴻臚曉傳唱國門洞開¶
<pb:KR4e0131_SBCK_018-8a>¶
處使節親手持千里覃懷地遥遥車載馳於玆建王國地亦稱¶
四塞濟水流其南太行峙其北周家爲夾輔歲乆惟親藩天¶
潢派不逺玉樹支仍蕃將命重分封宜先司馬屬登高舊能¶
賦美譽揚仕錄臨別遥相贈淸風歌穆如翛然堪比德眞不讓¶
璠璵去矣尚無遲歸哉尤勿緩兵曹有公事子復才不短季札¶
嘗適鄭行裝猶紵衣要知如今人垂槖只空歸¶
　　　次韻濟之招仲山酌別¶
偶値三旬隙堪償十載忙有官原是夏此月豈無陽重過煙花¶
市長驅翰墨塲不緣持玉節安得解銅章未去須常會將來孰¶
可量試看王子宅或比鄭公郷飮處誰招得行期巳坐忘園蔬¶
從嬾摘山果更高裝弄月當花檻臨風泛羽觴細篁如客瘦獨¶
鶴擬人長使者新恩渥儒生故態狂陽關莫先唱西出路㣲茫¶
<pb:KR4e0131_SBCK_018-8b>¶
　　　答濟之謝送鶴¶
野人朝扣門抱鶴來特贈謂我有一鶴作配實相稱長揖謝野¶
人爾言眞可聽惜哉荒園名往歲巳先定群鳥百不多我鶴一¶
不少所以爲僊禽何曾比凡鳥迎風或長鳴獨立殊矯矯其子¶
不須和況乃是中表王子所居處旁有半畞園有園却無鶴雖¶
美何足言呼童轉贈之入門即翩翻主人亦珍重視若鳳與鵷¶
菴居數延致畜之勝乘軒客或告主人贈鶴意如何西鄰與吾¶
子平日必不和豈不聞諺語不和勸養鵝養鵝人尚可鶴也食¶
更多主人意不諾謂爾何善謔我生與西鄰自信不相惡千歲¶
食巳儲作詩&KR1180;送鶴¶
　　食薥秫米飯簡濟之¶
碗面盈盈紅玉漿不妨礧磈塞空膓飢時信矣易爲食珍品徒¶
<pb:KR4e0131_SBCK_018-9a>¶
然何足當朝士有誰飡糲飯市人猶自號麤糧傳聞吳地今爲¶
沼一飽甘隨鴈鶩行¶
　　　濟之和章有菜恨滋味好之句復次韻¶
君家菜甕碧流漿飯熟應兼此下膓須是芥根新切稱未容槐¶
葉冷淘當蘇松欲種無閒地陳蔡相從勝絕糧詩到却如靑李¶
帖朝來能博兩三行¶
　　　夜讀白樂天詩集二首¶
何物燈前消夜長一編入手坐焚香俚言却許朱絃和眞味似¶
將玄酒嘗前輩任他爲李杜近時知巳得王楊(楊君謙携此集/來濟之錄畢予)¶
(從借/觀)從今謝絕閒賔客晤語惟容白侍郎¶
目眩天教放夜光詩題渉獵過千章屢逢禹錫兼元稹不到姑¶
蘇即古杭老恣登臨年有譜病消歌舞藥無方看渠二事惓惓¶
<pb:KR4e0131_SBCK_018-9b>¶
說生死猶疑未盡忘¶
　　　讀樂天詩有五十八歸來之句予明年正及其期遂次¶
　　　韻¶
五十八歸來歸來未爲速嗟我從去年巳過六回六秋盡園亭¶
前衆葉錯黃綠豈不爲渠笑此地乃種木舊業寄吳中有木兼¶
有竹幸哉同樂天我願無不足¶
　　　王孟端山居圖¶
花落家僮掃獨遲山居幽興屬王維茅堂借宿如爲黍不用主¶
人烹伏雌¶
　　　招濟之觀吳穆寫竹¶
人家於此君一日何可無君家有此語千載不可誣我生所交¶
好不在五大夫培植力巳盡往往折且枯吳郎玉峯産過我製¶
<pb:KR4e0131_SBCK_018-10a>¶
新圖寫眞能逼眞墨汁信手塗折者忽焉長枯者忽焉腴此君¶
人欲見頃刻遂可呼聞君有高致子猷未曾徂游藝能屈巳常¶
願爲其徒就觀必有得背後勝臨摹當令墨竹派乃近在中吳¶
請君即上馬更勿煩僮奴¶
　　　晚寢¶
土牀便偃息温暖足能伸半晚連長夜三朝隔小春江南𥘉到¶
夢都下未歸身猶頼閒松竹臨窗伴主人¶
　　　次韻李賔之聞謝鳴治自南京歸得遺腹孫¶
乞身上章疏揮手返故園依依赤城路望見非里門恐負無後¶
罪行謀及諸昆鄧攸亦偶爾天道𥘉無言&KR0561;&KR0561;者誰泣無子乃¶
有孫父兮今何人敢任顧復恩幸哉北山梓延綿此孤根遂令¶
台南族宗祀宛猶存故人聞遠信喜劇向予論感歎至終夕未¶
<pb:KR4e0131_SBCK_018-10b>¶
¶
　　　服山藥湯¶
吾家玉延亭人比銕爐歩王延乆不栽亭名只如故客從懷慶¶
來老守轉相附上産細搗成楮槖緘且固嚴冬早朝時沸湯滿¶
甌注舉匙旋調飲何物是寒具空腹覺温然卯酒眞可吐或復¶
好飲茶損耗疾終痼惟此能補中醫家言不誤豈緣重服食衰¶
質合調護輕身與延年神僊非所慕此藥𥘉得名宋諱不敢呼¶
更名仍加號本草爲箋註後來陳簡齋乃有玉延賦登亭須滿¶
飮名實始相副蘇公服胡麻說夢㡬時寤¶
　　　製雪浪石研¶
鼉磯千丈接蓬萊割取鰲簪帶海苔巧匠旁觀須利器書家常¶
用豈麤材輕磨玉髓難隨墨凈洗金星不染埃豈是蘇公齋裏¶
<pb:KR4e0131_SBCK_018-11a>¶
物只供清玩勢崔嵬¶
　　　送楊君謙致仕¶
公署席未暖求去何嗷嗷濟河先焚舟預賣冠與袍我不更勸¶
子知子意殊牢昨者見章疏陳情欲長號謂臣心腹間有疾刺¶
如刀自宜鍼石惡不任簿書勞蒙　恩錫封典父母喜俱叨雨¶
露不知感臣豈如蓬蒿壯年可驅䇿正合從時髦臣實自知愧¶
柰縁病相遭當道奨恬退幸爾遇山濤九重遂俯從孰謂天居¶
高郎官信美秩視之等秋毫未論子所能此足稱賢豪紛紛投¶
牒者群然赴儀曹其間或衰邁虚名尚貪饕如子眞難得識者¶
爭嘉褒而我復增愧頭顱巳霜毛歸心覺愈急如索更加綯子¶
歸免覊絆檻獸𥘉奔逃卬首不回顧跳舞向林臯歲暮多冰雪¶
長河阻輕舠河神不世情助子水滔滔舊宅傍吳市門前是南¶
<pb:KR4e0131_SBCK_018-11b>¶
濠性不耐居處志惟嗜游遨南指天目山誓將友猿猱歸來必¶
自得有樂斯陶陶發洩胸中奇文塲戰當鏖多事反自今筆墨¶
肯停操巳忘虞卿愁且著屈子騷¶
　　　章侍郎綸輓章¶
前星力輓不辭艱往事猶傳景泰間奏疏爭光須日月官曹增¶
重抵丘山鎬京天賜餘生樂浙水身從未死還千古姓名存¶
國史特書誰許後人删¶
　　　送李世賢擢南京祭酒¶
鄉里交游歲月移赤墀黃閣毎追隨史家有事垂成日師席無¶
人獨去時大學賢關惟古制鎬京王業是𥘉基廿年不踏江南¶
路天遣登堂奉壽巵¶
　　　送張廷祥擢南京翰林¶
<pb:KR4e0131_SBCK_018-12a>¶
北闕重來從史事西江仍許慰慈容玉堂地逈神情逸金匱書¶
成寵渥濃星斗氣衝豐獄劒霜天聲遞景陽鍾瀛州獨歩悠然¶
處喜見龍蟠第一峰¶
匏翁家藏集卷第十八¶
<pb:KR4e0131_SBCK_018-12b>¶
