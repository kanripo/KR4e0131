# -*- mode: mandoku-view -*-
#+TITLE: 家藏集
#+DATE: 2015-09-23 10:28:14
#+PROPERTY: JUAN 18


詩五十五首¶
　　　送汝行敏守南安¶
南過䖍州山勢回朱旙遥見繞城來郡中未詫劉昆政
池上猶¶稱賈至才楓落吳江還倚棹梅開庾嶺獨登臺
千年漢吏多遺¶愛此去賢名定許陪
<pb:KR4e0131_WYG_018-1b>
　　　周莊懿公輓章¶
鎬京遥在望人物乆難湮夀俊文還富詩歌甫及申䇿
名懷得¶士聽訟信如神淹繫圜扉少超遷薦牘新周官
卿有亞舜世弼¶為鄰畿内逢凶歲朝端遣重臣饑民忙
救援荒政細條陳國史¶方傳信臺丞又即眞京儲須乃
積畱務要同寅定辟資宏父司¶平得凖人帝心常在簡
物議始能伸急召將馳使閒居己<md:KR4e0131_SBCK_018-1b>¶乞身夢歸陽曲路坐
閲秣陵春報主身猶許憂時俗更詢¶憖遺嗟一老溘逝
<pb:KR4e0131_WYG_018-2a>
恨兹晨䘏典終臨穴良工載琢珉龍章殊赫¶赫麟子總
振振不忍縁思棗争誇克荷薪尋常蒙見與宿昔幸¶相
親試誄平生蹟團詞淚滿巾¶
　　　徐州重修黄樓¶
樓中不見羽衣人黄堊依然四靣新坐使河流循故道
俯臨山¶石倚長津名邦信美皆吾土勝日登髙與衆賔
從此欲傳州守¶事只須題壁掃清塵¶
　　　陳堅逺新建黔陽寳山書院
<pb:KR4e0131_WYG_018-2b>
黔陽縣裏推賢令赤寳山前復古祠髙棟數間仍舊牓
斷圭三¶尺有殘碑沅湘杳杳多人物唐宋悠悠幾嵗時
日吉登堂陳桂¶酒迎神須賦楚人辭<md:KR4e0131_SBCK_018-2a>¶　　　王忠肅公輓章¶
垂紳絶席見孤標正色昌言歴五朝除吏已如崔祐甫
得¶君寧論李文饒典刑尚有嗟何及夀考無遺幸後凋
百世悠悠¶存美諡鹽山南望白雲遥¶
　　　送王存敬知興化分韻得但字
<pb:KR4e0131_WYG_018-3a>
退朝赴西曹勤事流筆汗獄訟方紛争直以片言斷老
胥抱文¶書巻舌詎能贊呂侯惟簡孚漢吏或精悍似君
實兼之古人亦¶何但從來白雲司往往重文翰當君治
獄餘詩句又其冠秀雅¶超凡塵落紙莫改竄朝士相與
游敬服不敢玩如彼千仭岡鳳¶翥争仰看吾蘇昔缺守
政劇孰可幹衆論咸擬君豈為閩郡筭¶一朝見御批光
動姓名煥五馬俄在門腰帶仍已換十年幸¶相知良會
每連案如何朱夏初置我離筵畔所欣仕途開難顧<md:KR4e0131_SBCK_018-2b>¶文
<pb:KR4e0131_WYG_018-3b>
社散作詩賀閩人私懷未須亂¶
　　　送劉世熈赴四川僉事管水利¶
行行萬里去分司直到西川欲盡時肯使江流歸灔澦
還看山¶月照峨嵋外臺總自刑曹出上馬親將御敕持
千古李冰功¶不廢離堆刋木建生祠¶
　　　謝仲山送鶴圖¶
東園白鶴似人長花徑孤栖每自傷粉墨如新初㸃染
羽毛依¶舊欲徊翔只疑明月還畱影却恨空林不入行
<pb:KR4e0131_WYG_018-4a>
對此忽為蘇子¶歎誰能呼取下髙堂¶
　　　有以廬山千年松遺予者種盆石上蒼翠可愛¶
眼底依然五老峯離奇數寸亦長松盆中貯水成兒戲
几上看¶山稱老慵全節始知君子德小材寜却大夫封
茯苓嵗乆還如<md:KR4e0131_SBCK_018-3a>¶斗拳石空嗟自不容¶
　　　送鳴治擢南京祭酒¶
十載台南有卧龍重來史局又相從髙名早己揚延閣
宿望尤¶宜置辟雍六館舊傳唐學制五經今作漢儒宗
<pb:KR4e0131_WYG_018-4b>
鎬京自昔人才¶盛試看南金總在鎔¶
　　　送毛貞甫給事赴南京¶
寂寞園居吏隱兼喜聞新擢一掀髯官當要地斯通顯
名在賢¶科却乆淹脫頴已非人自薦抗章應與軄無嫌
頻年為感過從¶意秋到惟將别恨添¶
　　　喜雨¶
北方苦春旱入夏雨亦微俄然見簷澑及午正霏霏散
步荒園¶中不覺沾我衣草木總欣悦膏沐滋容輝昨者
<pb:KR4e0131_WYG_018-5a>
宿齋戒徧走神<md:KR4e0131_SBCK_018-3b>¶祠祈禮官朝入奏獨與皇心違謂此在
朕躬朕當斡𤣥機¶宸𠂻之所至端能動天威今年定有
望吾民應免饑¶
　　　雨後¶
池上積雨餘惟聞芳草氣我亦愛韋郎賦詩工五字新
蟬為誰¶鳴老鶴作人跪吏隱眞自兼翛然亦髙致¶
　　　葉翁以叢竹分種因題墨竹謝之¶
東巷青青早見分歲寒别種共欣欣世間益者成三友
<pb:KR4e0131_WYG_018-5b>
林下賢¶人詠五君雨過不須論醉日風回時復見晴雲
傳神妙手今難¶得聊入筠窗翠鳳羣¶
　　　立秋日過蔡士𢎞太守新軒¶
髙軒早與素秋通庭下脩篁共幾叢己鑿西垣延爽氣
更開北¶牖納清風主人解作投閒計有子眞成肯構功
委巷塵埃渾不<md:KR4e0131_SBCK_018-4a>¶到畱詩何用碧紗籠¶
　　　對月¶
秋月幾回賞獨有今年閒月閒不自知徑度雲霄間清
<pb:KR4e0131_WYG_018-6a>
光賴掩¶閉孰把槐梢攀欲邀二三友豈為杯酒慳幽抱
未能釋安能得¶歡顔空庭步百匝悄悄中宵還¶
　　　楊文懿公輓章二首¶
詞苑年來失老成越鄉䰟去鏡川平史編未就多遺恨
恩典¶初行己易名海内雄深傳制作尊前蕭散見神情
玊延亭上畱¶題處手墨如新泣後生¶
病深趺坐綰朝紳手削封章避位頻吏省却縁儒術重
宮寮偏¶荷聖恩新羣經自得私抄意小圃能容後樂身
<pb:KR4e0131_WYG_018-6b>
已矣不誇¶門地盛白頭誰復見楊椿<md:KR4e0131_SBCK_018-4b>¶　　　送何醫養病還松江¶
旅舍天潢側醫名衆所聞口嘗池上水目望九峯雲慈
母應無¶恙諸郎定好文莫言扶病去珍劑正煩分¶
　　　冬至謁陵與黄子敬編修石邦彦檢討宿昌平
　　　學舍¶
樓頭鍾鼓咽寒風樹杪星河轉碧空百里人家多野外
五陵兵¶衛滿城中游歌此地諸生在信宿連宵有客同
<pb:KR4e0131_WYG_018-7a>
孤榻擁衾清不¶寐夜長惟有賦詩功¶
　　　還至沙河¶
髙陵回望白雲中匹馬南歸從兩童朔旦正臨長至日
昨朝猶¶起不周風谷深落葉塡能滿橋斷層冰結自通
便買村醪成一¶醉喜聞鄉老話年豐¶
　　　為屠大理題石田畵<md:KR4e0131_SBCK_018-5a>¶生綃丈許畵者誰石田老人今畵師年來都下家家有
此幅吾¶知出親手筆意縱横信所之夾岸翛然已疎栁
<pb:KR4e0131_WYG_018-7b>
溪隂欲度無舟¶楫萬杙成橋逺相接何處詩人跨瘦&KR1042;
破㡌欹風粘落葉兩山¶對峙開髙闗谽谺梵宇容千間
半空丹雘勢突兀雪竇天台眞¶等閒老人昔共游虞山
此景彷彿曾躋攀昆湖蕩漾臨几席水¶繞漁莊凡㡬灣
京華十年走塵土看畫分明能破顔山林在望¶鳥飛倦
春到江南吾欲還¶
　　　為張英公賦瑞芝¶
偉哉定興王卜塟燕山麓墳上穹碑太史文大書平定
<pb:KR4e0131_WYG_018-8a>
交南録¶惟王昔統百萬師天子使殄西南夷富良江上
旌旗度生¶縛渠魁黎季犛伏波將軍立銅柱何如伐石
作穹碑獨憐滅敵¶心不逐南雲移平生遺恨無所洩墳
上倐化為靈芝不然天意<md:KR4e0131_SBCK_018-5b>¶惜忠義故遣瑞物以表之我
觀世間芝草亦常有誰似煌煌大¶如斗將門有子復登
壇摘處仍歸曹偉手此芝便合作如意帳¶下偏禆看指
授豈不見雲中飛報入京師南夷聞風連夜走¶
　　　次韻玊汝哭兄
<pb:KR4e0131_WYG_018-8b>
吳東富山水亦復含清暉扁舟昔所造宅舍煙雲微陳
翁喜客¶至勸飲爵頻揮入夜猶未散水月交流輝乆憶
此事在孰知斯¶人非書来當嵗晏仲也慘無依平生友
愛念恨不身南飛惟翁¶本善士保身己全歸但憐母氏
老孤抱真難為厚禄幸可致諸¶郎侍庭闈足為膝前慰
少洩胸中悲¶
　　　歳暮憶亡妻¶
素帷風動不勝寒魂氣茫茫乆蓋棺時到暮年偏感物
<pb:KR4e0131_WYG_018-9a>
身畱空¶舍强從官呻吟尚有遺言在慘惻無如死别難
松竹近窗燈火<md:KR4e0131_SBCK_018-6a>¶暗夜堂孤坐涕汍瀾¶
　　　辛亥上元夜仲山過飲¶
角燈懸處乆生塵携酒相過賴故人率爾杯盤誰主客
喧然簫¶鼓自比鄰花枝欲動風為信雲氣偏遮月滿輪
却歎吾生有涯¶者京華又住十三春¶
　　　對雨二首¶
西齋閒看雨失與故人期旱地徐應入浮雲濕不移藤
<pb:KR4e0131_WYG_018-9b>
梢初上¶架蘆笋故穿籬案上書籖亂賡歌有杜詩¶
晚來猶宻雨小徑踏成泥亂雀依簷近疎花照檻低荒
園須日¶渉稚子不時携漸與鄰家隔髙林緑已齊¶
　　　次韻仲山詠兵部芍藥¶
赤雲司裏隔紅塵手種名花過雨新舊譜未誇金帶品
清詞合<md:KR4e0131_SBCK_018-6b>¶製玉樓春閩中陳紫空佳味洛下姚黄豈侍臣
老眼摩挲湏此¶物買栽甘作灌園人¶
　　　題王叔明野艇觀書圖
<pb:KR4e0131_WYG_018-10a>
泊舟野水際不作水嬉謀舟中載書巻隱志於焉求坐
處書在¶手卧時書枕頭何須有酒飲始足銷吾憂日暮
漁翁返臨溪勸¶少畱還乘明月出同向太湖游¶
　　　為楊應寜僉憲題畫二首¶
勝地着孤亭翼然臨絶岸杖屨復溪頭斯人來獨慣青
松栽己¶髙白石煑應爛詩思逐浮雲峰回忽中斷¶
乆移京口居雅愛江南意步過清風橋歸来甘露寺壯
嵗難好¶閒宦轍驅人至餘習畫圖間山林逺能致
<pb:KR4e0131_WYG_018-10b>
　　　送陳何兩郎中分行南北慮囚<md:KR4e0131_SBCK_018-7a>¶邇來治獄誰最精陳何二君俱有名手持朱墨發浩歎
仍為死¶者求其生豈云藉此以要譽刑罰所貴惟公平
平生讀書真自¶得吕刑兩字為明清邇來旱災及千里
宸𠂻惻惻憂吾氓謂¶兹感召必有自璽書早諭秋官卿
死囚已釋十五六尚恐枉抑¶連神京遥遥甸服隔南北
一朝妙選令分行行哉星象動貫城¶此事付託殊不輕
亦知仰副九重意軒車所至無寃聲他時獄¶案總馳奏
<pb:KR4e0131_WYG_018-11a>
覆視何用煩廷評¶
　　　夏太常輓章¶
鳳池宣召荷文皇書藝當年獨擅塲蕺嶺逺師王逸少
鑑¶湖終賜賀知章垣西筆翰傳中舍海上樓船載太常
幽室築成¶方晝寢誰將前輩儗清狂(太常平生少暇即/弄筆札未嘗晝寢)
(見葉文莊/公輓詩序)¶
　　　續和任太常寫懷二首<md:KR4e0131_SBCK_018-7b>¶夢裏生松腹笑皤三公其奈此公何旁人作鏡冠常正
<pb:KR4e0131_WYG_018-11b>
逺使將¶書字不譌子美清晨開畫障樂天終夜却詩魔
自聞説到山中¶景轉覺便宜得最多¶
便宜多處總無心城裏移居景更深歲月有終還有始
形骸何¶古亦何今文峯雲起依危壑秀峴風回動逺林
我獨似知山下¶路抱琴時向夢中尋¶
　　　送貞伯致仕¶
引去誰謀及故人買田陽羡遂成眞張公洞口終期我
金母橋¶邊早置身郡志續修知舊事鄉筵初會得嘉賔
<pb:KR4e0131_WYG_018-12a>
百年風節人争¶仰笑對秋波白髪新¶
　　　送仲山使封鄭府¶
鍾鳴長樂宫丹陛列僊仗盛典欣復行鴻臚曉傳唱國
門洞開<md:KR4e0131_SBCK_018-8a>¶處使節親手持千里覃懷地遥遥車載馳於兹
建王國地亦稱¶四塞濟水流其南太行峙其北周家為
夾輔嵗乆惟親藩天¶潢派不逺玉樹支仍蕃將命重分
封宜先司馬屬登髙舊能¶賦美譽揚仕録臨别遥相贈
清風歌穆如翛然堪比德眞不讓¶璠璵去矣尚無遲歸
<pb:KR4e0131_WYG_018-12b>
哉尤勿緩兵曹有公事子復才不短季札¶嘗適鄭行裝
猶紵衣要知如今人垂槖只空歸¶
　　　次韻濟之招仲山酌别¶
偶值三旬隙堪償十載忙有官原是夏此月豈無陽重
過煙花¶市長驅翰墨塲不縁持玊節安得解銅章未去
湏常㑹將來孰¶可量試看王子宅或比鄭公鄉飲處誰
招得行期己坐忘園蔬¶從嬾摘山果更髙裝弄月當花
檻臨風泛羽觴細篁如客瘦獨¶鶴擬人長使者新㤙渥
<pb:KR4e0131_WYG_018-13a>
儒生故態狂陽闗莫先唱西出路微茫<md:KR4e0131_SBCK_018-8b>¶　　　答濟之謝送鶴¶
野人朝扣門抱鶴來特贈謂我有一鶴作配實相稱長
揖謝野¶人爾言眞可聽惜哉荒園名往嵗已先定群鳥
百不多我鶴一¶不少所以為僊禽何曾比凢鳥迎風或
長鳴獨立殊矯矯其子¶不湏和況乃是中表王子所居
處旁有半畆園有園却無鶴雖¶美何足言呼童轉贈之
入門即翩翻主人亦珍重視若鳳與鵷¶菴居數延致畜
<pb:KR4e0131_WYG_018-13b>
之勝乘軒客或告主人贈鶴意如何西鄰與吾¶子平日
必不和豈不聞諺語不和勸養鵞養鵞人尚可鶴也食¶
更多主人意不諾謂爾何善謔我生與西鄰自信不相
惡千嵗¶食已儲作詩謝送鶴¶
　　　食薥秫米飯簡濟之¶
碗面盈盈紅玊漿不妨礧磈塞空膓饑時信矣易為食
珍品徒<md:KR4e0131_SBCK_018-9a>¶然何足當朝士有誰飡糲飯市人猶自號麤糧
傳聞吳地今為¶沼一飽甘隨鴈鶩行
<pb:KR4e0131_WYG_018-14a>
　　　濟之和章有菜根滋味好之句復次韻¶
君家菜甕碧流漿飯熟應兼此下膓湏是芥根新切稱
未容槐¶葉冷淘當蘇松欲種無閒地陳蔡相從勝絶糧
詩到却如青李¶帖朝來能博兩三行¶
　　　夜讀白樂天詩集二首¶
何物燈前消夜長一編入手坐焚香俚言却許朱絃和
真味似¶將𤣥酒嘗前輩任他為李杜近時知已得王楊
(楊君謙携此集來濟/之録畢予¶從借觀)從今謝絶閒賔客晤語惟容白侍
<pb:KR4e0131_WYG_018-14b>
郎¶
目眩天教放夜光詩題渉獵過千章屢逢禹錫兼元稹
不到姑¶蘇即古杭老恣登臨年有譜病消歌舞藥無方
看渠二事惓惓<md:KR4e0131_SBCK_018-9b>¶説生死猶疑未盡忘¶
　　　讀樂天詩有五十八歸來之句予明年正及其
　　　期遂次¶韻¶
五十八歸来歸來未為速嗟我從去年已過六回六秋
盡園亭¶前衆葉錯黄緑豈不為渠笑此地乃種木舊業
<pb:KR4e0131_WYG_018-15a>
寄吳中有木兼¶有竹幸哉同樂天我願無不足¶
　　　王孟端山居圖¶
花落家僮掃獨遲山居幽興屬王維茅堂借宿如為黍
不用主¶人烹伏雌¶
　　　招濟之觀吳穆寫竹¶
人家於此君一日何可無君家有此語千載不可誣我
生所交¶好不在五大夫培植力已盡往往折且枯吳郎
玉峯産過我製<md:KR4e0131_SBCK_018-10a>¶新圖寫真能逼真墨汁信手塗折者忽
<pb:KR4e0131_WYG_018-15b>
焉長枯者忽焉腴此君¶人欲見頃刻遂可呼聞君有髙
致子猷未曾徂游藝能屈己常¶願為其徒就觀必有得
背後勝臨摹當令墨竹派乃近在中吳¶請君即上馬更
勿煩僮奴¶
　　　晚寢¶
土牀便偃息温暖足能伸半晚連長夜三朝隔小春江
南初到¶夢都下未歸身猶賴閒松竹臨窗伴主人¶
　　　次韻李賔之聞謝鳴治自南京歸得遺腹孫
<pb:KR4e0131_WYG_018-16a>
乞身上章疏揮手返故園依依赤城路望見非里門恐
負無後¶罪行謀及諸昆鄧攸亦偶爾天道初無言呱呱
者誰泣無子乃¶有孫父兮今何人敢任顧復恩幸哉北
山梓延綿此孤根遂令¶台南族宗祀宛猶存故人聞逺
信喜劇向予論感歎至終夕未<md:KR4e0131_SBCK_018-10b>¶覺詞語煩
　　　服山藥湯¶
吾家玊延亭人比銕爐步玉延乆不栽亭名只如故客
從懷慶¶來老守轉相附土產細搗成楮槖緘且固嚴冬
<pb:KR4e0131_WYG_018-16b>
早朝時沸湯滿¶甌注舉匙旋調飲何物是寒具空腹覺
温然卯酒眞可吐或復¶好飲茶損耗疾終痼惟此能補
中醫家言不誤豈縁重服食衰¶質合調護輕身與延年
神僊非所慕此藥初得名宋諱不敢呼¶更名仍加號本
草為箋註後來陳簡齋乃有玉延賦登亭湏滿¶飲名實
始相副蘇公服胡麻説夢幾時寤¶
　　　製雪浪石研¶
鼉磯千丈接蓬萊割取鰲簪帶海苔巧匠旁觀湏利器
<pb:KR4e0131_WYG_018-17a>
書家常¶用豈麤材輕磨玉髓難隨墨净洗金星不染埃
豈是蘇公齋裏<md:KR4e0131_SBCK_018-11a>¶物只供清玩勢崔嵬¶
　　　送楊君謙致仕¶
公署席未暖求去何嗷嗷濟河先焚舟預賣冠與袍我
不更勸¶子知子意殊牢昨者見章疏陳情欲長號謂臣
心腹間有疾刺¶如刀自宜鍼石惡不任簿書勞䝉㤙錫
封典父母喜俱叨雨¶露不知感臣豈如蓬蒿壯年可驅
䇿正合從時髦臣實自知愧¶奈縁病相遭當道奬恬退
<pb:KR4e0131_WYG_018-17b>
幸爾遇山濤九重遂俯從孰謂天居¶髙郎官信美秩視
之等秋毫未論子所能此足稱賢豪紛紛投¶牒者羣然
赴儀曹其間或衰邁虚名尚貪饕如子眞難得識者¶争
嘉褒而我復増愧頭顱已霜毛歸心覺愈急如索更加
綯子¶歸免覊絆檻獸初奔逃卭首不回顧跳舞向林臯
歲暮多冰雪¶長河阻輕舠河神不世情助子水滔滔舊
宅傍吳市門前是南<md:KR4e0131_SBCK_018-11b>¶濠性不耐居處志惟嗜游遨南指
天目山誓將友猿猱歸来必¶自得有樂斯陶陶發洩胸
<pb:KR4e0131_WYG_018-18a>
中奇文塲戰當鏖多事反自今筆墨¶肯停操已忘虞卿
愁且著屈子騷¶
　　　章侍郎綸輓章¶
前星力輓不辭艱往事猶傳景泰間奏疏争光湏日月
官曹增¶重抵丘山鎬京天賜餘生樂浙水身從未死還
千古姓名存¶國史特書誰許後人删¶
　　　送李世賢擢南京祭酒¶
鄉里交游歲月移赤墀黄閣每追隨史家有事垂成日
<pb:KR4e0131_WYG_018-18b>
師席無¶人獨去時太學賢闗惟古制鎬京王業是初基
廿年不踏江南¶路天遣登堂奉夀巵¶
　　　送張廷祥擢南京翰林<md:KR4e0131_SBCK_018-12a>¶北闕重来從史事西江仍許慰慈容玉堂地迥神情逸
金匱書¶成寵渥濃星斗氣衝豐獄劒霜天聲遞景陽鍾
瀛州獨步悠然¶處喜見龍蟠第一峰¶
　
　家藏集巻十八<md:KR4e0131_SBCK_018-12b>¶<md:KR4e0131_SBCK_019-1a>¶
<pb:KR4e0131_WYG_019-1a>
欽定四庫全書
　家藏集巻十九¶
　　　　　　　　　　　　明　吳寛　撰
