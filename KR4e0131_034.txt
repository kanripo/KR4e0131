# -*- mode: mandoku-view -*-
#+TITLE: 家藏集
#+DATE: 2015-09-23 10:28:14
#+PROPERTY: JUAN 34


　記十一首¶
　　　胡忠簡公祠記¶
有宋資政殿學士贈通奉大夫忠簡胡公吉之廬陵人
也公薨¶後鄉人祠之學官以配歐陽文忠公其子孫之
祠于家者則宋¶元之季兩燬于兵至國朝宣德乙卯其
<pb:KR4e0131_WYG_034-1b>
九世孫伯儉始復率¶其族人搆之今其祠在所居香城
里者是也夫君子之澤五世¶而斬斬則服窮則灋不得
祀今去公三百餘年矣子孫何故而¶祠之子孫可也鄉
人又何故而祠之噫公之功雖祠之他郡亦¶宜况其鄉
人哉又况其子孫哉何也義莫大於綱常公思扶之¶讐
莫重於君父公思報之力莫彊於敵國公思禦之計莫
深於¶權奸公思折之此公之功也葢當汴宋之季靖康
之初金人一<md:KR4e0131_SBCK_034-1b>¶旦長驅而南遂䧟京城已而乗輿北狩宗
<pb:KR4e0131_WYG_034-2a>
社南遷軍民困於廹¶逐府庫竭於徵求中國之禍莫甚
於此原其始之所以啟此禍¶者固由閹人喜功之過按
其終之所以成此禍者則由朝士主¶和之罪也而其為
罪之魁者則莫若一秦檜檜之凶悖挾敵勢¶以為要君
之計竊主柄以遂罔人之謀從違在人禍福惟已然¶當
其時朝士林立昧於永圖檜言一出從者如響其違之
者不¶過微言其失於利害之間有能明目張膽而極論
之者不過公¶與李綱張闡二三人而己若公之位尚卑
<pb:KR4e0131_WYG_034-2b>
而言尤切實有不與¶金共戴天檜同朝之誓奏疏所上
炳炳焉赫赫焉讀之足以痛¶快人意眞所謂與日月爭
光者也用是檜深惡之竟遭貶斥幸¶而檜死而公獲保
其生至於再用益守前說每進對之際惓惓¶必以恢復
爲言且陳和議成否有十可弔十可賀之䇿及薨遺<md:KR4e0131_SBCK_034-2a>¶表
猶有願爲厲鬼殺敵之語則公之忠誠堅定豈賣直於
一時¶者比哉嗚呼公乎其宋之砥柱乎當時舊物雖舍
公之言不能¶盡復而斯世公道卒因公之言未至盡亡
<pb:KR4e0131_WYG_034-3a>
遂使天下之人綱常¶之義知所當扶君父之讐知所當
報敵國知所當禦權奸知所¶當折其功所以爲盛也此
固雖他郡祠之亦宜况其鄉人哉又¶况其子孫哉於是
祠成而伯儉卒其子若環益修葺之至其孫¶縉又述其
祖父之意請寛記其事寛少讀公奏疏已得公之爲¶人
而敬慕之後獲與縉同年既以識其子孫爲幸又以無
文之¶言記公之祠不尤幸乎祠凢三楹中奉公遺像而
其子江東運¶判澥其孫户部尚書槻少師兵部尚書椥
<pb:KR4e0131_WYG_034-3b>
以及運判之子杙並¶從祀於旁其諸顯者尚多以世數
疏逺不預也杙嘗仕於朝忤¶史丞相彌逺出主管華州
雲臺觀終德慶守綽有祖風於縉為<md:KR4e0131_SBCK_034-2b>¶九世祖縉以名進
士拜行人奉使所至以清介稱亦不失其家¶法者因併
書之以見胡氏之盛云¶
　　　休寧縣兖山二堨記¶
休寧爲縣多山山中多田田之勢既因山以高而雨水
不常得¶也故民每有旱暵之憂幸而兩崖之間有渠焉
<pb:KR4e0131_WYG_034-4a>
其水可以溉田¶然源上而流下不啻若高屋之建瓴其
勢特瀉而去也乃有障¶之之法而堨以築堨即堰也縣
人之語然爾此法既善而其利¶且多及夫春夏之月上
源湓溢下流湍悍所謂堨者或薄與狹¶且衝激以壞則
屢有築之之勞而人亦困葢縣之東南曰兖山¶有水自
遂安白霽嶺而來歴百餘里入淅河而去至此其流甚¶
下其水甚急而其渠甚闊堨之築始難為功故有齊程
二堨成¶而壞者不知其幾矣里人汪志德世寧讀書好
<pb:KR4e0131_WYG_034-4b>
義而多才識嘗<md:KR4e0131_SBCK_034-3a>¶以改築堨事言于縣縣令信之委爲堨
長乃率其衆籍于官計¶田畝出財力先事齊堨堨成長
四十丈廣二丈用工八百起于¶正統戊辰畢于是歳之
冬既乃及程堨至此則其流益下其水¶益急其渠益闊
而功尤難始伐石築之又以其家田多比近諸¶凡所費
不敢及其里人也堨成長五十丈廣三丈用工二千起¶
于天順壬午之秋畢于甲申之冬二堨凢溉田五十頃
其渠長¶及四里補缺塞漏不遺餘力於是水道既修天
<pb:KR4e0131_WYG_034-5a>
時無患田率有¶秋而其直倍常里人德之世寧以程堨
堅而可乆獨謂齊堨乆¶亦壞也乃復什其人歳出財力
修之徐圖易以石焉因其弟新¶昌令世行至京師請記
其事以示諸後人俾勿壞嗟夫人豈必¶仕而後能成事
哉亦隨其身之所處而施其力之可行者耳處¶天下有
天下之事處一國有一國之事以至於處一鄉一里有<md:KR4e0131_SBCK_034-3b>¶一鄉一里之事使處天下與國而事無所建不若處鄉
里而能¶建事者如世寧新安一隱士耳其水利所及下
<pb:KR4e0131_WYG_034-5b>
焉飽其家族中¶焉惠其鄉里上焉給其國用使其出而
用世則鄭國白公王¶延世之所行可推而行之天下與
國也吾故與其人而記之¶
　　　覯泉亭記¶
自國家遷都于燕太倉益實長府益充皆以漕運而致
其食¶貨之入孰非舟楫之所載乎由京師而南舳艫相
銜維纜相結¶凢數千里不絶其舟楫之來孰非河渠之
所浮乎地勢隆汙望¶若堦級置牐蓄水洩復盈焉其河
<pb:KR4e0131_WYG_034-6a>
渠之通孰非源泉之所濟乎¶泉多見于齊魯之地其發
甚微其流甚迂微則易堙迂則易竭¶夫使其滔滔汨汨
出而無窮者又孰非人力所以濬而導之乎¶工部所掌
水利其一朝廷特設主事一人分治之三歳始代<md:KR4e0131_SBCK_034-4a>¶去成
化十六年予同年洛陽喬君廷儀奉命以往當歳之春¶
泉脉初動廷儀輙率官吏召卒徒出而從事畚鍤所施
濬導如¶法勤敏之稱徹于中朝顧所至露坐無以為風
日之庇乃使¶人伐山木次第築亭泉上曰吾將於是督
<pb:KR4e0131_WYG_034-6b>
役而覯夫泉之行也¶因以覯泉名之書來求文以記其
成惟古人之樂多託于山水¶之間畧舉泉言之若柳子
之于愚泉歐陽公之于釀泉可以槩¶見獨惜其人皆放
斥于外而不得盡其用于時徒啜其清漱其¶甘以為自
娛之資而已今廷儀則以泉為職者也方其從事于¶斯
歴曠野入重山險逺幽邃皆有足蹟可謂天下之至勞
而何¶有于樂雖然及功之将畢視其湓然而出沛然而
行濟乎河渠¶而浮乎舟楫載乎食貨以給乎國用當是
<pb:KR4e0131_WYG_034-7a>
時有志于世務者¶亦可謂天下之至樂而遂忘其勞矣
故泉一也渟滀而無爲覯<md:KR4e0131_SBCK_034-4b>¶之者樂其適乎已發洩而有
用覯之者樂其利乎世適乎己者¶小利乎世者大然則
泉也人也寧爲此乎爲彼乎初廷儀受代¶爲吾友徐君
仲山其勤敏予尤知之仲山嘗著泉志凢泉之形¶狀與
其出之正側匯之深廣流之向背具載于編予皆識之
計¶散見于州邑間者百二十餘而無關于漕渠者不預
其用心可¶謂宻矣今廷儀且滿任而閩黄君世用將往
<pb:KR4e0131_WYG_034-7b>
代之世用乆仕于¶外練達詳愼天官卿特推擇爲此舉
其職殆無難者書曰惟周¶公先愼厥始惟君陳克和厥
中惟畢公克成厥終夫亭不足書¶而泉則重事也以三
君之相繼敢叙其功而望其成焉¶
　　　博平縣遷學記¶
博平爲縣屬東昌故有學有學則亦已矣何以遷爲葢
置器者¶必得其所然後器不壞而人有用學器之大者
也置非其所欲<md:KR4e0131_SBCK_034-5a>¶其不壞而有用得乎此博平之遷學固
<pb:KR4e0131_WYG_034-8a>
有不可已者而非後人¶之所好爲改更也初學建于縣
治之東歳乆而廢國初文治¶肇修有詔天下復廢學而
博平始克重建然其地舊爲汙池¶實土以築僅克成功
終其卑濕未幾而壞壞輙修之而卒壞焉¶者重以夏秋
雨潦不勝浸淫之爲患也比歳齋廬門廡壊且不¶存其
存者殿堂數楹巋然頽垣中亦欹傾將壓甚非朝廷所¶
以建學之制成化十八年長洲文君林來爲縣始入學
顧而歎¶曰學之敝其甚矣進諸生問之得其故則問常
<pb:KR4e0131_WYG_034-8b>
所游于學者其¶數有幾曰餘百人學重建以來出而取
科第者其數有幾曰僅¶六人且曰兹事寥寥六十年無
繼之者矣君復嘆曰學之敝若¶是師於何而教弟子於
何而學固宜人材之不振也其必有以¶改更之乃行視
地得布政分司于城之東北其地勢高燥而可<md:KR4e0131_SBCK_034-5b>¶居其屋
宇麤畧而可因則具其事移于廵按御史于司于府報¶
皆曰宜明年功興而君則不忍以財力困其民也顧得
錢之没¶入于官者若干緡穀之勸分在官者若干石而
<pb:KR4e0131_WYG_034-9a>
委主簿雷義發¶而爲用凢學之故材復撤而改之民故
無所困而功卒完六月¶堂成七月齋廬成已而廟成至
於師生私居之室亦以次成矣¶於是游于斯者講授有
所祀饗有地欣欣然皆有及時進修之¶意是歳秋舉于
鄉者遂得一人父老驚歎以爲吾賢令之所致¶也他日
師生走書亰師特求予文記其所以遷學者惟古人有¶
所營建其大者如衛文公之于楚邱召穆公之于謝邑
莫不相¶度其地之宜見于詩者可考也若夫宮室之美
<pb:KR4e0131_WYG_034-9b>
則尤詳于斯干¶之篇而况天子之有辟廱諸侯之有泮
宮皆行禮之地不得其¶宜與美何於樂思樂之云之有
夫廱與泮其制皆取于水未聞<md:KR4e0131_SBCK_034-6a>¶置於水者也而博平爲
學若此始謀者亦既不謹後之人又特¶補漏支傾因循
苟且而爲居逸遺勞之計且其人率皆乆任可¶以有爲
而不爲何其怠也今夫文君由甲科而出補任于兹未¶
及改歳而召命且下其事未暇以爲而復爲之又何其
勤也¶君亷敏多惠政數奏疏于朝乞蠲除民間所尤疾
<pb:KR4e0131_WYG_034-10a>
苦者非特¶遷學一事可書也而遷學又事之可乆政之
至重者故特書之¶亦俾後之游于斯者以無忘君之功
云爾¶
　　　武學設廟像記¶
京師有武學所以教諸衛武臣之子孫將世其官者其
始建于¶正統癸亥制尚弗稱後朝廷以城東舊第賜故
太平侯張公¶已而公辭焉有詔改爲學而以國子監丞
閻禹錫掌學事學¶既宏麗師生安焉顧學無廟其制弗
<pb:KR4e0131_WYG_034-10b>
備成化己丑禹錫爲奏請<md:KR4e0131_SBCK_034-6b>¶乃得建廟葢特改明倫堂爲
大成殿而以其後室爲堂今太師¶兼太子太師英國張
公嘗與諸同列入學校藝旦則謁廟嘆曰¶聖世承平文
教旁達雖州邑必有學學必有廟廟必有聖賢像¶繄此
獨用木主於廟制亦弗僃聞故陸侍郎家有孔子并四
配¶像盍往請之於是侍郎之子郎中華等相與喜而言
曰先人爲¶此豈欲私于家者誠得僃廟制有補于學官
甚幸吾何敢愛一¶時好義者更出貲以相木石之費師
<pb:KR4e0131_WYG_034-11a>
生益喜以學事督于兵部¶也白之若尚書淶水張公而
下皆欣然曰宜以乙巳二月之吉¶輿置殿中而奉安之
祭告如禮教授朱暕以嘗任其事也謁予¶請記予諾之
而未暇以爲既乆今尚書華容劉公兵務之餘益¶重學
事以英公之意美而不可負也復請於予夫聚數百人
於¶學訓之以師儒督之以文武大臣其業進士以明乎
孔子之所<md:KR4e0131_SBCK_034-7a>¶刪述者什一二耳其餘所誦而習之者非兵
書乎所試而䇿之¶者非方畧乎所操而為業者非馳射
<pb:KR4e0131_WYG_034-11b>
之間乎較其勤惰第其工¶拙月有課歳有賞國家安不
忘危作興材藝以爲緩急之用¶者至矣然衛靈公問陳
於孔子以未學軍旅爲對其肯爲之師¶以饗其祀乎或
者不能無疑於此噫孔子大聖也豈以軍旅而¶不知者
盍不觀於夾谷之㑹其言曰有文事者必有武僃有武¶
事者必有文僃因請具左右司馬以從及齊使萊人以
兵刼定¶公折之以言諭之以理齊卒以汶陽之田歸之
所謂不戰而屈¶人之兵者也軍旅之事莫大於此則知
<pb:KR4e0131_WYG_034-12a>
孔子所以不對者以靈¶公失道而復以此問爲不當耳
故曰孔子焉不學而亦何常師¶之有惟其無常師此所
以爲文武之師而通天下宜祀之也與¶雖然廟之有主
古之制也易主爲象後世之制也不從乎古而<md:KR4e0131_SBCK_034-7b>¶從後世
豈不以升降于斯俯仰於斯者釋弓矢而執籩豆離士¶
卒而親工祝覩道德之容洋洋乎其盛足以作其禮義
之勇消¶其悍戾之氣而君子猶有取乎故爲書之¶
　　　聽烏軒記
<pb:KR4e0131_WYG_034-12b>
距吳城東三里葑谿之上有封若堂焉者故長洲朱處
士叔明¶之墓也墓之側有屋若丹焉者處士之子顥廬
于其墓者也處¶士既没顥居䘮盡禮鄉人以爲孝且葬
日哭于墓墓有木百株¶烏數十旦暮鳴其上不去顥聽
之哭益哀或者因題其屋曰聽¶烏軒云吳寛曰父子之
恩人與鳥同也父子之性人之所通鳥¶之所塞也而世
言烏生子輙反哺則鳥之通于父子之性者烏¶而已然
而烏有口必鳴者也初何與于人人有耳必聽者也亦
<pb:KR4e0131_WYG_034-13a>
何止於烏其鳴也若獨爲人而鳴其聽也若獨爲烏而
聽者葢<md:KR4e0131_SBCK_034-8a>¶亦有所相感焉耳夫惟有所相感者故鳴者不
鳴之以口而鳴¶之以意聽者不聽之以耳而聽之以心
聽之以心則凢鳴乎其¶前者皆足以動乎其中况烏固
鳥之孝者哉是故旦而鳴焉吾¶聽之戚然而不寧感吾
省於親之時也暮而鳴焉吾聽之慘然¶而不樂感吾定
於親之時也其鳴益悲其哀益切則是其啞啞¶者足以
致吾之皇皇其擭擭者足以益吾之望望鳴之者弗止
<pb:KR4e0131_WYG_034-13b>
哀之者弗輟孰謂烏不爲人而鳴人不爲烏而聽也哉
作聽烏¶軒記¶
　　　金鄉縣學修建記¶
孔子生於魯仕於魯而設教於魯故一時弟子所從游
者雖至¶自四方而魯人爲多夫德行言語政事文學四
者人才之難得¶者也其人則具於孔氏而司馬遷叙其
徒亦謂身通六藝者七<md:KR4e0131_SBCK_034-8b>¶十餘人皆異能之士何其盛哉
故曰魯無君子者斯焉取斯所¶謂君子者其出於七十
<pb:KR4e0131_WYG_034-14a>
餘人之儔乎當是時人各以其所得轉¶相傳授雖去之
百年莫非其徒孟子所謂予未得爲孔子徒也¶予私淑
諸人也自孟子來又二千年所在學者紆侈袂曵方履¶
誾誾秩秩視唐尤盛至考其所自來必自魯孔子而况
爲魯之¶人耶然學者之事甚博非索居孤陋而能通者
必由講而明由¶教而入此學校所由設而爲親師取友
之地舍是雖魯人亦難¶爲賢也今之兖州府故魯地府
之西南百八十里有縣曰金鄉¶故有學旁岱嶽祠金大
<pb:KR4e0131_WYG_034-14b>
定間始遷于縣治之東既壞國朝洪¶武元年重建復壞
而修則正綂十一年也比歳水溢爲患而學¶益壞諸生
莫安其居業廢不講學官至僦居於外而教亦弛盛¶君
德汝人也以進士來知縣事敏而有爲謂興學養士尤
不可<md:KR4e0131_SBCK_034-9a>¶緩則白其事于府從之初市材營作以居學官屬
時小康乃益¶計度材用爲陶匠之需以成化十六年四
月三日興功因在官¶者役之更擇良吏董其役而躬爲
之指授以建以修物不費而¶民不勞明年二月十有一
<pb:KR4e0131_WYG_034-15a>
日而功迄完凢堂堭齋舍殿廡門牆¶以及倉庫庖厨其
制一新至所謂墳書臺講文亭射圃之類廢¶輒修舉不
遺餘力葢自有學以來莫有盛于斯者於是教論古¶吳
金君銑具書其事抵予求記夫魯之學見於詩人之所
詠歌¶如泮水之篇是已金鄉去此不逺而今之縣令有
民人社稷之¶寄與古諸侯畧等詩曰穆穆魯侯敬明其
德盛君其有之又曰¶濟濟多士克廣德心士之游於斯
者其尚無負賢令之意而不¶失爲魯之人哉
<pb:KR4e0131_WYG_034-15b>
　　　無錫錢氏改建祠堂記<md:KR4e0131_SBCK_034-9b>¶禮之祭其先也自天子至於士皆有廟庻人特祭于寢
天子尊¶矣後世貴而顯如古諸侯大夫之官亦可以爲
廟若夫士于制¶既不得爲而寢者亦生人之常居非所
以專意於先世之地此¶朱子祠堂之名所由立其制所
由定而爲天下之通禮也按其¶書曰君子將營宮室先
立祠堂於正寢之東爲四龕以奉先世¶神主夫正寢之
東陽位也葢法古左祖之義曰先立見治家者¶急於事
<pb:KR4e0131_WYG_034-16a>
先而追遠報本之道所當舉也則祠堂之制人可以得¶
爲而又不可不爲如此然而流俗日卑徇末而貴近高
其宮大¶其室以爲賓客之樂妻妾之奉子孫之計者皆
是語及先世則¶漠乎不以爲意往往即私居之偏庋置
神主其茍簡至是雖諸¶侯大夫或然况乎爲士若庻人
者哉錢氏在江南爲名族其世¶代遷徙考於前人之述
作可見葢自吳越忠懿王俶納國於宋<md:KR4e0131_SBCK_034-10a>¶至於今餘五百
年子孫業儒而爲士務農而爲庻如無錫甎橋¶之族尤
<pb:KR4e0131_WYG_034-16b>
盛者若將仕府君惟常既用朱子之說以祀其先至如¶
晨必謁出入必告正至朔望必參時節必薦新且惟其
說是遵¶若忌日不飲酒食肉哀慕終日又其孝也府君
既没其子孟濬¶奉承先志惟謹乃天順壬午之秋家被
火厄祠堂燬焉孟濬以¶爲懼既重建如制顧其地隘不
可拓而族人日益衆堂成殆無¶所容乃即其地改建重
屋奉安神主于上其下因爲藏器物若¶遺書衣物之庫
而孟濬以爲非制其心不安也他日述其事諗¶於予遂
<pb:KR4e0131_WYG_034-17a>
請爲之記夫禮固有變者麻冕禮也純儉而孔子從之¶
杜氏之葬在西階下至欲合葬也季武子許之錢氏之
爲此舉¶其亦禮之變者與葢爽塏而不汚深廣而有容
周旋於斯著存¶於斯洞洞屬屬如將見之與世之苟簡
者異甚雖以爲祠也亦<md:KR4e0131_SBCK_034-10b>¶宜乃書以復孟濬其尙安焉孟
濬之先曰元永嘉書院山長彦¶春生文林處士伯剛伯
剛生梅堂處士公達公達生惟常此其¶四世所得祠者
惟常有弟二人曰惟孝惟義父没而異居諸子¶曰孟津
<pb:KR4e0131_WYG_034-17b>
孟溥軰又各爲小宗之祠云¶
　　　三辰堂記¶
維皇明以經術取士士之明於經者或專於一邑若莆
田之¶書常熟之詩安福之春秋餘姚之禮記皆著稱天
下者易則吾¶蘇而已蘇之易始於顧順中先生一時游
其門者出則取科第¶以其經轉相傳授歳久師弟子益
衆延及他郡莫非出顧氏人¶方先生爲漢楊何云先生
諱巽順中其字嘗登永樂甲辰進士¶第後十二年爲正
<pb:KR4e0131_WYG_034-18a>
綂丙辰而其子今贑州守&KR0008;字德明者繼之¶又三十六
年爲成化壬辰而其孫今工部郎中餘慶字崇善者<md:KR4e0131_SBCK_034-11a>¶復
繼之三世榮顯歳適皆在辰人以爲異贑州公乃以三
辰名¶其堂而工部以予有鄉黨之好且同年也請爲之
記予因歎曰¶顧氏則異矣而其盛豈獨葢於蘇人哉粤
自國初詔行科舉¶每三歳一行其後或不行迨永樂甲
申至於今日行之皆如制¶殆三十科於此可謂久且數
矣然方州所擢其少者科止一二¶人若陋邦僻邑至未
<pb:KR4e0131_WYG_034-18b>
嘗有薦於鄉之士文教之行經術之明其¶難也如此而
顧氏上下五十年前後三世皆有其人此其盛豈¶獨葢
於蘇人哉夫今固有兄弟同升者然其盛止於一時不
若¶父子相繼之遠况又繼之以孫者乎豈有不偶然者
乎蓋事之¶來也有自德之發也有時先生之學固良然
聞其先有隱德始¶於其身發之而又不及授政以没後
僅以贑州公嘗任御史獲¶贈如其官宜其復發之後人
也惟公昔有聲憲臺及出守大郡<md:KR4e0131_SBCK_034-11b>¶惠政在人今工部以
<pb:KR4e0131_WYG_034-19a>
明敏勤愼爲朝廷任用方奉詔行水¶淮濟間且有利益
於國後世之登第者不必以辰而異也將¶有蒙其澤繼
之而益盛者乎¶
　　　承天寺重建大雄殿記¶
蕭梁氏好佛其下化之一時佛寺江左爲盛然尤莫盛
於吳中¶若承天又吳中之特盛者相傳寺爲衛尉卿陸
僧瓚宅而捨以¶建者自梁以後廢輙興之至元至正間
主僧南楚極力改作而¶其制之壯偉精巧絶矣金華黄
<pb:KR4e0131_WYG_034-19b>
文獻公實爲記其事入國朝¶殆歴八十年當正綂癸亥
之十月寺一夕大火蕩然無存又明¶年適朝廷頒大藏
經至僧綱司都綱永端時兼住持特建堂¶九間以尊奉
之其後僧徒相視莫敢復措手者蓋三十年于此¶今住
持道澤謂寺不可終廢也然功宜自大雄殿始乃謀建
之<md:KR4e0131_SBCK_034-12a>¶蓋承天固郡人之所瞻仰者也于時聞有是舉爭出
錢粟來助¶其徒戒昌更刺指血書灋華經誓成其事而
助者益衆矣竟以¶成化甲午七月丙辰起功凢六年而
<pb:KR4e0131_WYG_034-20a>
功始完高廣深濶一如舊¶制凢所像設亦無不僃於是
澤公領郡薦來受都綱之命乞予¶書之其言曰寺之功
甚鉅此未及其半吾當次第成之而未可¶必也幸先畀
之文以記嗟夫大雄之建非以奉佛也乎佛之道¶吾不
能知然嘗觀于其書務爲宏博廣大之說故學其道者
每¶務爲宏博廣大之事亦惟好於上者極其䕶持而不
拘以法禁¶化於下者致其崇奉而不惜乎財力此其事
之所以成也今夫¶官府學校所以出政令而資風化是
<pb:KR4e0131_WYG_034-20b>
固有益於上下者或病其¶敝且陋而有所爲焉費於公
而罪戾至勞乎民而怨謗生繼之¶者視以爲戒故有終
其任不易一木增一瓦者此其事之所以<md:KR4e0131_SBCK_034-12b>¶廢也則澤公
之爲此舉固其才之長力之專以出乎其徒亦惟¶其爲
彼而不爲此此其費若勞雖不可以數計卒能隨其用
使¶致其才力以成乎所謂宏博廣大者而還郡中之舊
觀也予故¶記之以示其後之人¶
　　　得月亭記
<pb:KR4e0131_WYG_034-21a>
吳縣西五十里有巨浸禹貢所謂震澤是也周職方又
曰具區¶今吳人皆舍之不稱稱必曰太湖嘗觀昌黎韓
子有避風太湖¶七日鹿角之語則指楚之洞庭而言今
湖中多山其最大者亦¶以洞庭號之又山上有地曰角
頭土人謂漢角里先生嘗居此¶其說固無據豈吳楚二
水其大相敵故其名相倣耶且山有洞¶因名不知湖何
以名郭景純謂巴陵有地道濳通此山然則楚¶以名水
吳以名山蓋以此與予生未嘗游楚徒得其偉觀於傳<md:KR4e0131_SBCK_034-13a>¶
<pb:KR4e0131_WYG_034-21b>
記詩歌之内而吳固吾鄉也往嘗過友人王翰林濟之
水行出¶胥口適煙雨滿湖初焉山兀兀壓水靣已而雲
氣瀰漫忽失所¶在扁舟茫茫莫知所之予心甚恐然其
景則竒而可玩矣竊意¶使當良夜月出其間雁鶩驚飛
魚龍戯游清風來而白露下金波¶𣺌然一望萬頃其竒
當如何而恨未之値也洞庭之東有山對¶峙其勢若分
其脉則屬而競秀於空明之際若不相讓濟之之¶先託
以隱居者累世矣其大父惟道府君嘗即所居韓港南
<pb:KR4e0131_WYG_034-22a>
尤¶勝處作亭曰得月府君既下世其父光化令解組而
歸受封就¶養歳修葺之與宗族賓客登覽以樂濟之因
屬予記夫月天下¶所共有也而必于此曰得者蓋以惟
此可以盡月之竒他雖¶有之不足爲得耳然其竒惟居
於此者知之游於此者知之他¶人不知也光化父子固
所知者雖欲告予亦不能也而予又安<md:KR4e0131_SBCK_034-13b>¶能言之¶
　
　
<pb:KR4e0131_WYG_034-22b>
　
　
　
　
　
　
　
　家蔵集巻三十四
<md:KR4e0131_SBCK_035-1a>¶
<pb:KR4e0131_WYG_035-1a>
欽定四庫全書
　家藏集巻三十五¶
　　　　　　　　　　　　　明　吳寛　撰
　
