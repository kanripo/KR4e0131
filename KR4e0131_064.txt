# -*- mode: mandoku-view -*-
#+TITLE: 家藏集
#+DATE: 2015-09-23 10:28:18
#+PROPERTY: JUAN 64


墓誌銘九首　　埋銘一首¶
　　　眀故承務郎湖廣桂陽州同知楊君墓誌銘¶
君諱士儆字敬甫姓楊氏福建建安人也曽祖伯成贈
少傳工¶部尚書兼謹身殿大學士祖榮少師工部尚書
兼謹身殿大學¶士贈特進光禄大夫左柱國太師諡文
<pb:KR4e0131_WYG_064-1b>
敏父錫不仕鄉人私諡¶貞素先生母詹氏繼母劉氏世
有厚徳發于文敏公功業在¶朝廷儗古名相而門户顯
榮當世無比君生長盛族好學如寒¶士當其幼稚文敏
公方賜告歸諸子孫環侍左右視君氣貌獨¶心竒之稍
長㳺學遂登鄉貢上禮部試不偶入國學時邢公¶遜為
祭酒抗顔待士閲君試巻甚加稱賞厚禮遇之兩遭家
艱¶以不得取甲科繼先世為恨竟授中書舍人俄坐從
子累調惠<md:KR4e0131_SBCK_064-1b>¶州衛經歴人謂君被挫當自弛放至則益治
<pb:KR4e0131_WYG_064-2a>
政務宿弊漸除有¶軍帥素横已罷官猶私役士卒數輩
君立俾復伍軍吏振肅相¶戒毋犯法於是郡守以下有
事皆就咨訪士子更多執經從學¶舉於鄉者遂盛凡六
年以考績過家乃畱不上今上即位¶有詔京官詿誤外
補者量加擢用始得桂陽州同知君歎曰吾¶病矣安能
復奔趨郡縣間耶竟乞致仕又十年益病俄中夜起¶浴
更衣平明肩輿造郡學徘徊而歸又明日卒兩僮挾坐
神爽¶不亂實𢎞治丙辰六月十九日也年六十四君偉
<pb:KR4e0131_WYG_064-2b>
狀貌美鬚髯¶望之知為竒士雖目眚手一巻不釋性無
他好見竒書輒重購¶之或從人假借下至僮㒒亦善謄
寫故藏書甚富至于古書畫¶尤能品鑒不差所與交皆
當世名人若文莊丘公惠安胡公太¶㒒少卿李公其尤
善者考訂文義多見書札君母早世鞠于繼<md:KR4e0131_SBCK_064-2a>¶祖母劉夫
人言及輒流涕士儀有遺腹子旦特撫敎之至登進¶士
第今為吏部貟外郎至於里人多加恩意然素直少容
往往¶面斥人過曰吾不能阿意取容也因自號直菴亦
<pb:KR4e0131_WYG_064-3a>
取直道事人¶之意娶江氏參政銕之女子男二長易鄉
貢進士次暹俱庶出¶孫男一女一俱幼將以卒之明年
某月某日葬于登僊里之原¶予適上京師君之從子亘
以順天通判候我于河上曰世父不¶幸没矣為之驚悼
盖不意良友之遽失也亘因述治命以墓銘¶請且自為
狀授予意甚懇至乃為書之銘曰¶
唐有姚宋相業不誣後世有人望為魏謩仕路徊翔吾
實以病¶豈義之忘亦惟有命儲書充棟遺其子孫無忝
<pb:KR4e0131_WYG_064-3b>
先世以酬國¶恩偉然其人嗟不可作最其平生于此焉
託¶
　　　明故山西等處承宣布政使司右參政前兵部
　　　　左侍郎<md:KR4e0131_SBCK_064-2b>¶致仕張公墓誌銘¶
山西右參政前兵部左侍郎張公以疾乞致仕凡再上
疏詞益¶懇切始得㫖將行竟卒于官舎實𢎞治戊午二
月十六日也享¶年六十三初公在兵部㑹土魯畨侵擾
哈宻累嵗未己朝議謂¶哈密為通西域要路自文皇帝
<pb:KR4e0131_WYG_064-4a>
時王其酋長給以金印俾¶屏蔽一方今微弱不振宜得
文武大臣有才望者往治其事時¶公方佐兵部上乃命
公錫之璽書所以責成之者甚切公¶至謂比來外夷肆
侮邊將不能備禦此威令不行所致也始奏¶調分守副
帥一人罪鎮守以下官三人為誤事者之戒且謂御¶戎
之道當先固我疆塲如永昌鎮夷比近甘肅今永昌既
被殺¶掠而鎮夷人戶牛羊茁壯戎尤垂涎兩路孤懸實
難防守宜擇¶有謀勇者二人各率㳺兵二十互相䇿應
<pb:KR4e0131_WYG_064-4b>
内既無虞徐圗其外<md:KR4e0131_SBCK_064-3a>¶則畨族小醜不足治也既乃詢謀
羣䇿籌畫計慮旦暮不遺久¶之乃合衆議條上六事一
定酋帥謂哈宻寄居邊城嵗久供費¶不貲殊非長策今
其地殘破旁有苦峪城合給與耕具種糧遣¶囘居住特
設酋帥一人副帥三人各給冠帶以統攝之二除亂¶本
謂哈密既弱下人數叛其主投順土畨願為鄉導至殺
掠其¶王占據其地今其人家族寄居於此必來省視或
充貢使而入¶密識其人即擒捕之以正其罪三訪夷情
<pb:KR4e0131_WYG_064-5a>
土畨西距哈密七百¶里譯知其國城堡傾頽兵馬稀鮮
特恃嶮逺有急則易於北走¶耳當先用間諜以離壞其
黨然後出其不意以掩擊之四遏亂¶畧土番累受朝廷
金繒之賜其志益驕今所賜物宜追還之¶仍閉闗卻絶
勿與交通且拘其貢使特縱其一二歸語其主俾¶自審
去就彼既計竆必來欵塞再議處之五固封守肅州臨
邊<md:KR4e0131_SBCK_064-3b>¶設鎮以來臺堡相接僅為守望之計雖有嘉峪一闗
卑隘不稱¶宜加修築務極堅完更展城垣建樓櫓以為
<pb:KR4e0131_WYG_064-5b>
貢道偉觀六預調¶度夫敵騎犯邊每以冬月宜以其時
於縁邊要地預屯重兵若¶干以便應援又須預練游兵
若干以俟調用仍儲芻粟若干可¶給五年之需則庶乎
有備而外患可免也他所建請者尚多事¶下兵部集議
于朝尚書馬公以公籌畫深逺計慮精詳非茍¶簡於一
時者比輒覆奏行之於是土畨始相畏服而哈密漸得¶
以自立矣乃復修土功以廣戍守飾兵器以便戰伐皆
為經久¶之計西方既無事公乃還朝將陛見或謂宜疏
<pb:KR4e0131_WYG_064-6a>
經畧事目以¶上公曰吾昔已具奏矣已而言官劾公不
俟召而還者遂落職¶有山西之命衆以公久勞于外今
不發一矢坐制強敵之亂當¶蒙顯擢顧以微眚去意公不
平而公即已赴任矣至則益事事<md:KR4e0131_SBCK_064-4a>¶不懈盖踰年遂致仕
及卒人尤惜之公諱海字文淵姓張氏少¶㳺鄉學為弟
子性敏而勤才名特著天順已夘山東鄉試第一¶人成
化丙戌登進士第授戶科給事中進左給事中再進都
給¶事中遂擢順天府丞再擢太僕寺卿丁内艱服除適
<pb:KR4e0131_WYG_064-6b>
吏部尚書¶尹公以怨謗去位一時鄉人皆遭貶斥公得
雲南鶴慶府知府¶𢎞治戊申今上嗣位召還為順天府
尹明年拜兵部右侍¶郎進左侍郎已乃降授參政平生
履厯如此公素剛直居諫垣¶一時同官建言章疏多出
公手數因災異陳時政得失劾兩京¶大臣之不職者為
府丞時一中要方用事勢張甚尹以公事偕¶公往見先
屈膝公獨立庭下人為公危而公自如及為尹公事¶填
委裁決無滯性更㢘潔位既通顯猶僦屋而居喜文事
<pb:KR4e0131_WYG_064-7a>
發於¶論議&KR0177;然可觀也張世為濟南徳州人公之祖忠
父鵬舉俱以<md:KR4e0131_SBCK_064-4b>¶公貴贈通議大夫兵部右侍郎祖妣孫氏
妣李氏俱贈淑人配¶潘氏封淑人子男二曰𢎞謨曰𢎞
文女六長適舉人馮一中次¶適呉江知縣前進士郭郛
次適生員李璇次適舉人楊麓次適¶生員趙子儀次許
生員鄒頥賢孫男四曰僎國子生曰佳曰佃¶曰佩將以
卒之嵗某月某日葬于州城東二里𢎞謨遣其子僎¶奉
公之門人前春坊庶子王世賞狀來乞銘而吾僚友佀
<pb:KR4e0131_WYG_064-7b>
公公¶之同年友也哀公之志行為之請曰願有述以慰
公于地下予¶辭不獲乃叙而銘之銘曰¶
九河東導古有平原孰築而藏張公之阡公起甲科始
居諫垣¶侃侃正色我責在言纍列清貴戾飛于天倐退
終起如鷁與鳶¶公抱儒術以修吏事豈惟能官夷險一
致乃佐司馬邦政攸司¶小醜何為跳舞西陲冦養未殄
彼驕且疑天子曰咨汝往<md:KR4e0131_SBCK_064-5a>¶正之幕府運籌將士禀命卻
使閉闗練師補乘坐伐其謀我道¶自勝強摧弱植訩訩
<pb:KR4e0131_WYG_064-8a>
以定公曰旋哉將士且休歸報¶天子以釋西憂功未及
酬而底于罰自古則然拘以成法¶聖明燭隠遐棄畢還
況也論功終宜賜環美疢在躬公不可待¶西望金城方
略具在託以銘詩良史當采¶
　　　承事郎鄒府君墓誌銘¶
無錫之士出而仕者多矣然其野亦多隠君子其尤以
介直稱¶者靜修鄒府君也君諱賢字佑之自號静修世
為無錫人其族¶在江南唐有都官霖宋有忠公浩世次
<pb:KR4e0131_WYG_064-8b>
可考曽祖曰伯惟祖曰¶洪昭父曰以善皆居田里有隠
徳以善娶同邑處士華思濟女¶生子四人府君其長子
也少失父能執喪如禮稍長以嗣守先¶業為難惓惓焉
語諸弟諸弟顯之等既奉其敎而府君經畫尤<md:KR4e0131_SBCK_064-5b>¶勤勞家
益裕鄉人頼之或空乏輒造門稱貸府君一弗拒惟其¶
取息甚㢘旦暮稱貸者益多後其人不能償在他人必
逼取之¶府君即戒其下曰彼貧耳非負我者遂折其劵
不復校人以為¶長者當荒嵗米價踊貴他人多加息府
<pb:KR4e0131_WYG_064-9a>
君不可曰乘時射利吾¶不忍為也且吾先世以義起家
又何忍違之及佃人輸租遂減¶其額荒甚則盡除之以
為常人感其惠不特無所怨而已異日¶輸租皆争先而
至無敢負者於是他召怨者紛然陳于官府若¶府君終
身名不挂訟牒人又以為難其治家嚴肅晨起謁先祠¶
畢退御家衆俾分治公私事必隨其材授之凡錢穀出
入吉凶¶百需以及分給上下衣食皆有常數而籍記之
里族以空乏告¶者視其親疏而量助之以嘗出粟助官
<pb:KR4e0131_WYG_064-9b>
府賑飢例授承事郎強¶之始受後更出財為工役之助
者不一或勸其行賂以結納者<md:KR4e0131_SBCK_064-6a>¶則痛拒之曰吾未嘗為
不法事顧先干法耶勢家有求婚姻者¶必謝絶之曰吾
不敢以男女之好憑藉其氣力也弟遂之先卒¶撫其孤
甚至族姪有早世者婦孀居無子乞其孫為後曰彼自¶
有兄弟後當生子可繼吾茍從之是利其所有也其婦
至訴于¶官竟不從故事有非義往往違乎流俗咈乎人
情無暇恤者於¶是鄉族有為非義者惟恐府君知之固
<pb:KR4e0131_WYG_064-10a>
有化而爲義者矣府君¶性喜讀書嘗有感於諸葛武侯
之語名其齋曰静修因以為號¶晚嵗益自謹畏作堂曰
戒得可以見其為人矣𢎞治十一年府¶君年六十八四
月二十二日其生辰也俄以疾卒逺近傷歎有¶泣下者
娶華氏出其母族賢而克配先卒子男三曰愚承事郎¶
曰魯先卒曰鈍邑學生女四適華鐸華奎錢仁徐元穀
孫男五¶益旦尚甫申女四予與府君别數月耳挺然之
色猶在目睫間<md:KR4e0131_SBCK_064-6b>¶則已長逝矣因歎賢者宜享髙夀何遽
<pb:KR4e0131_WYG_064-10b>
至此然聞其承家有人¶無愧先徳則府君之澤當未竭
也卜卒之明年某月某日葬泰¶伯鄉寧山先塋之側合
其配兆愚等託禮部主事錢君恩奉福¶建布政使致仕
陳公狀來乞銘府君平生好文事每以相屬今¶既不復
見忍無以慰之乎為之銘曰¶
有縣惟壯延陵故疆有士惟美徳盖于鄉問其鄉人徳
如之何¶口不能言惠我則多惟彼宵人好行不義義不
可行發其内愧¶仁厚之事介直之聲施于有政止於家
<pb:KR4e0131_WYG_064-11a>
庭彼有政者竊位與禄¶孰使鄉人相向而哭惟古隠逸
風㫖猶存後有過者式茲墓門¶
　　　姪孫健埋銘¶
惟吾兄本齋府君有子曰奫奫有子曰健生有美質自
為兒童¶不好嬉戲凝重如成人稍長習舉子業日從經
師㳺既冠且娶<md:KR4e0131_SBCK_064-7a>¶俄得疾家人見其素壯尤善飯易之其
妻之父名醫也診其脈¶驚曰是不可救越三日果死𢎞
治十二年六月二十一日也年¶甫二十一其父與母張
<pb:KR4e0131_WYG_064-11b>
氏痛健早世不忍即葬以又明年十一¶月二十八日始
葬于南横山之北祖墓之旁健娶王氏遺腹生¶一女往
予居家見健向學不懈及視其所業可進謂他日必能¶
繼取科第而何負吾望耶奫以書來欲得一言為埋銘
銘曰¶
物之成毁皆有數存汝質雖美能永其身其藏其瞑以
無傷其¶親¶
　　　黄和仲墓誌銘
<pb:KR4e0131_WYG_064-12a>
𢎞治已未冬和仲以太學生謁選吏部館予家明年夏
得疾逾¶月加劇醫不能治或勸之曰銓法不願任職者
例授一官榮身¶君當得州佐於君意何如和仲謝曰吾
自束髮蒙朝廷造就<md:KR4e0131_SBCK_064-7b>¶至今曽不効一日驅馳之力以報
厚恩又徒叨命服之榮以¶嬉㳺鄉里間耶㑹其友栁貢
士子學將南還則勸之還家就醫¶藥竟從之予視其病
勢為治棺納舟中行至徳州以庚申十月¶六日卒子學
為歛如禮返柩于家以辛酉九月九日葬于呉縣¶薦福
<pb:KR4e0131_WYG_064-12b>
山先塋之次和仲諱箎字和仲自號夷齋姓黄氏世為
呉¶人父克禮母徐氏生二子長曰塤早卒其次為和仲
幼入郡校¶從予學與故觧元賀君其榮今僉都御史陳
君玉汝同講習累¶應鄉舉不偶乃貢入南雍久之歴試
留務俟選家居者又數年¶常自嘆其衰不得久仕豈意
遂不仕耶然使和仲仕其才未可¶知若其清慤謹畏稱
為良吏可知也其平生擇言而發擇事而¶行又人必擇
而交雖杯酒相歡坦然忘形其中介然者固在往¶時郡
<pb:KR4e0131_WYG_064-13a>
守李公聞其賢延為塾師僚佐皆遣子弟來學和仲出
入<md:KR4e0131_SBCK_064-8a>¶官署深自晦匿人不知為太守客也治家秩秩有條
雖一飲食¶不茍家臨市中逺商與鄰往往以白金相託
率不封識盖人服¶其信義如此娶同里王氏有内助功
子男三人曰鶴娶盛氏宋¶文肅公度十七世孫曰鵠娶
孔氏宣聖五十九世孫曰京尚幼¶女一人許適劉穀孫
男三人曰堂曰閲曰某女五人先葬鶴鵠¶具書來乞銘
自予聞和仲卒惜其志鬱弗少伸又恨其死於道¶路不
<pb:KR4e0131_WYG_064-13b>
於我殯為之流涕今其孤寡纍然在室忍無一言以助
其¶喪乎和仲卒年五十九此所以自歎其衰者銘曰¶
身不即仕傷哉即死仕不徒名死而猶榮¶
　　　兵部武選清吏司郎中陳君墓誌銘¶
兵部武選清吏司郎中陳君一夕病作暴卒士大夫相
與痛惜¶之其尤厚者則往哭之若武弁軍校亦多有嗟
歎聲噫君居官<md:KR4e0131_SBCK_064-8b>¶不以聲勢臨下直沉静耳何以得於人
者如此盖君為人清而¶不激公而且恕勤勞而不以為
<pb:KR4e0131_WYG_064-14a>
功誠恪而不以為徳惟其久任¶而人信之文武選對設
自前代已然至國初右武尤重其事¶百餘年來武以世
官傳厯既置所謂黄簿者藏于天府專¶官清理然其人
升降改調罷革宥復與新舊繼絶例紛然如毛¶率難于
事選者且其人往往附勢冒功勢家多為請託君輙遜¶
謝之曰法如是耳有言武官冗食坐敝天下當盡革旁
支承襲¶者君白于尚書馬公曰此非律例意合稽其本
支凡出立功授¶職之人後者仍得承襲餘當如所言他
<pb:KR4e0131_WYG_064-14b>
日又有旁支乞請者君¶復謂此輩久𨽻官籍若援近例
一旦斥絶彼安所歸乎況今行¶伍缺乏尚欲募人補充
若授其人以一隊長令本衛食糧操練¶庶兩便又一武
官子某甲未及承襲犯強盗而死其弟乙年幼<md:KR4e0131_SBCK_064-9a>¶告優給
於例犯強盗者子孫不得承襲君以為甲為盗且未授¶
官乙固非為盗者子孫不得援舊例然亦其弟也不稍
抑之則¶無以示戒宜視其父職降一級食優給俟其長
襲所降官馬公¶韙其議悉奏行之遂著為令他所議定
<pb:KR4e0131_WYG_064-15a>
者尚多㑹詔大臣各¶舉其屬才行可超擢者公遂以君
名上然尤重其去留以為助¶者久之不意其竟止此也
公以是尤惜之君諱愷字企元姓陳¶氏世為蘇之崑山
人居邑之東太倉有衛學君少㳺其間從易¶師習舉業
成化戊子登應天府鄉舉纍試禮部不偶益力學自¶奮
甲辰竟擢進士第𢎞治戊申初授主事癸丑陞署貟外
郎是¶冬實授乙夘陞署郎中丙辰實授進階奉政大夫
盖任武選者¶十四年卒年六十時辛酉二月七日也曽
<pb:KR4e0131_WYG_064-15b>
祖福一祖頴俱不仕¶考傑以公貴纍贈武選郎中妣龔
氏纍贈宜人君娶許氏封宜<md:KR4e0131_SBCK_064-9b>¶人二女長適學生魏瓛次
許贅查𤣥復故孟津敎諭若庸之子¶俱庶出以從弟𦙍
子茝為後從治命也於是𦙍聞訃來扶柩歸¶將以卒之
年某月某日葬于城西姚涇先塋之次持狀來乞銘¶予
與君同舉於鄉相知三十餘年銘實宜為狀為君同官
劉君¶挺所著而翰林修撰毛君澄君之鄉姻也復以書
來所以互述¶君之賢者甚備夫居鄉有行鄉人知之惟
<pb:KR4e0131_WYG_064-16a>
其居官容有不知者¶故畧及其一二事云銘曰¶
貌之黯然若有憂思人所知者匪以其私不見其人亦
已踰時¶哀此孤寡蕭然繐帷家有嗣續禮亦宜身為正
郎官不卑賢哉¶有譽其永垂¶
　　　劉美存墓誌銘¶
劉儆美存資端謹幼即不好嬉戲有餽以鴿令畜以弄
者固卻<md:KR4e0131_SBCK_064-10a>¶之獨好書冊長㳺呉學居諸生中治進士業輒
合程度舉于鄉¶屢不偶然無嗟怨聲事其父都憲公其
<pb:KR4e0131_WYG_064-16b>
母李恭人甚得子道都¶憲公仕于外代理家事事紛至
于前處之裕如也某有喪不能¶舉或為持劵假貸意其
耻也陽辭之他日袖白金濳往為助且¶戒無令人知其
人感徳竟不能隠人知其心之厚也其年三十¶三俄以
疾卒稍相知者皆痛惜之曰美存為人不宜致天而何¶
以得此於是都憲公廵撫蜀中得凶問惽絶投牀下即
日引疾¶歸歸而撫其棺大慟曰兒果逝耶吾不可不暴
吾兒之行乃自¶叙述來請盖予與都憲公相知久因知
<pb:KR4e0131_WYG_064-17a>
其子之賢痛惜尤甚忍¶無一言以慰之耶劉氏之先出
清江宋名臣原父之後七世祖¶持矩仕元為行省都事
始徙新淦髙祖雲芳國初編戍于蘇¶雲芳生迪吉迪吉生
謙海謙海生宗正宗正生三子其季曰纓<md:KR4e0131_SBCK_064-10b>¶即都憲公公既
貴纍贈其父太僕寺少卿母張氏纍贈恭人娶¶恭人李
氏生一子即美存美存娶諸氏為曹州同知祥之女生¶
一子曰過聘彭氏二女長許嫁張某次許嫁林某皆仕
族其生¶以成化某年某月某日卒以𢎞治十四年閏七
<pb:KR4e0131_WYG_064-17b>
月十九日以明¶年十二月某日葬于呉縣上金灣之新
阡銘曰¶
才也則成不成乎名不成何由委命勿爭有身則傾有
志不行¶亦幸有子尚待其成以慰平生孰非兹銘¶
　　　沈府君墓誌銘¶
邑人沈綱聞其父翠雲府君之訃走予告曰綱客居都
下久矣¶吾父病曽不得一日侍此終身痛恨者今將歸
治𦵏如獲一言¶為銘則綱於臨穴之際尚可以逭罪也
<pb:KR4e0131_WYG_064-18a>
盖綱之妻寔予亡妻陳¶淑人之姪女故有是請焉府君
諱孜字文慶别號翠雲世為長<md:KR4e0131_SBCK_064-11a>¶洲人而家比虎丘為著
姓大父友之在永樂宣徳間巡撫大臣¶以呉中賦厚方
重糧長之設友之於時已為郡縣所推擇父行¶娶王氏
生府君少為縣學弟子治易勤苦後以父没而母更老¶
度不可逺仕遂謝歸以農隠而或業賈以養生性篤實
不事華¶靡與流俗相違治家尚節儉故能保其業待人
以謙恭故能處¶乎衆至其奉身之全畏法之至故姓名
<pb:KR4e0131_WYG_064-18b>
不挂於訟牒里人以善¶士目之其生永樂甲辰仲冬廿
六日其卒𢎞治丁已季冬廿四¶日以卒之又明年已未
孟冬廿八日葬于武丘鄉袁家浜先塋¶之次娶魏氏宋
文靖公九世孫子男二人長即綱娶陳氏次曰¶紀娶姚
氏繼吉氏女一人適張瓛孫男三人元吉元利元貞女¶
二人銘曰¶
際太平之時望中夀之域身既克全志何所鬱歸於兹
丘其永<md:KR4e0131_SBCK_064-11b>¶無隉
<pb:KR4e0131_WYG_064-19a>
　　　封詹事府少詹事兼翰林院侍讀學士前光化
　　　　縣知縣¶王公墓誌銘¶
𢎞治十六年二月三日封詹事府少詹事兼翰林院侍
讀學士¶前光化縣知縣王公卒其子吏部右侍郎鏊聞
喪去位¶上曰茲朕經筵日講官也宜有以慰其哀乃命
有司諭祭公¶及造墳安葬皆視三品禮鏊感激謝恩已
將歸治葬奉僚友¶今南京兵部尚書河東韓公狀授其
友呉寛以墓銘請寛於王¶氏有契義敢不諾公諱琬字
<pb:KR4e0131_WYG_064-19b>
朝用以字行姓王氏蘇之呉縣人¶在宋建炎初居東洞
庭山盖三百餘年于此族甚衆至以王名¶其所居巷公
之曽祖曰廷寳祖曰彦祥考曰惟道惟道偉然有¶大度
讀書尚禮義生三子公其季也幼則羸而多疾正統間
有<md:KR4e0131_SBCK_064-12a>¶司選縣學生貟里中子弟皆走匿公獨請入學時年
二十一矣¶自以學後時耻不及流輩感憤奮發其刻苦
有人所不能及者¶屢舉于鄉不偶遂貢入太學久之試
事畢授知湖廣光化縣光¶化隣荆襄至則值冦亂初定
<pb:KR4e0131_WYG_064-20a>
居民未蘇極力安輯而䝿客往來¶有事于所謂太嶽者
猶徵求無虚日公不忍重困其民靳不多¶與皆不滿意
而去又山谷流民萬計大臣盡驅出境至焚其廬¶舍以
絶之公獨招倈其人上官已不悦後朝廷知驅民非計¶
遣都御史原公巡撫公承意指肩輿入山諭民所以安
輯之意¶民相率而至乃悉編其里社仍緩其賦役以生
養之皆帖然從¶令縣既無事即興學校更募民習射定
賞格以為防守計上官¶以為迂滋不悦在任三年適其
<pb:KR4e0131_WYG_064-20b>
子以進士及第入翰林曰吾有¶子已仕矣遂乞休致歸
築别業于郡城西自號静樂居士公質<md:KR4e0131_SBCK_064-12b>¶似魯而識甚明
力似懦而行則果其與人或忤亦惟其性之直¶而不詭
隨也少時讀書有法每見子弟語之至於養生有道則¶
獨得者為多亦不自秘也嘗考其先世可信者修為族
譜若父¶祖没久猶欲以死相從人尤稱其孝者盖其配
葉氏卒以先塋¶隘别卜地而葬且數年矣後見其子官
吏部以生或被封没當¶得恩典不忍與其妻獨受無以
<pb:KR4e0131_WYG_064-21a>
光于前人也乃還葬其配于¶先塋至是以公合而祔焉
竟如其志公初以其子䝿進階文林¶郎再封右春坊右
諭徳復至今封配葉氏累贈恭人子男四長¶銘次即鏊
次銓府學生次鏐女三適某某孫男八曰某某女四¶曽
孫男二女一公老益彊一日忽盥櫛更衣夜半翛然而
逝享¶年八十四以卒之年某月某日葬蔣塢盖先塋云
銘曰¶
震澤西望有山鬱然王氏居之嵗久而蕃世有隠徳其
<pb:KR4e0131_WYG_064-21b>
徳則厚<md:KR4e0131_SBCK_064-13a>¶不食其報以貽其後公蚤奮志冀取科名終焉
入仕以惠黎氓¶言與時違事與志戾顧其後人己顯于
世吾徳未究亦有所貽¶植槐于庭世徳可追爰受其名
復享其禄考終而藏吉日惟卜¶惟此塋域列于左昭吾
親在兹其樂陶陶豈惟樂焉亦既榮矣¶敇葬有光百世
無涘¶
　　　蘇州府儒學敎授劉先生墓誌銘¶
蘇州府儒學敎授劉先生以天順三年致學事而歸歸
<pb:KR4e0131_WYG_064-22a>
二十年¶而卒既葬亦二十三年矣其孫柰始遣其弟蔣
不逺六千里¶步至京師以書授其學故諸生呉寛曰先
大父臨終命諸子以¶墓銘為屬不幸諸子相繼没其責
在柰等又皆孱弱不振因循¶至今罪甚大也兹敢奉治
命以告寛聞之惻然感歎曰先生吾¶郡賢師也寛幼受
敎益其何敢忘按臨安知府王公佐狀曰劉<md:KR4e0131_SBCK_064-13b>¶出漢長沙
定王發之後代有顯者其後子孫居泰和株林再徙¶吉
水夏朗為邑中名族五世祖天聲登宋咸淳乙丑進士
<pb:KR4e0131_WYG_064-22b>
第終¶桂陽軍敎授天聲生益厚益厚生維徳世治尚書
在前元竝隠¶不仕維徳生禮當國初行科舉一試有司
不偶居家敎其子¶纘竟登鄉舉纘娶曽氏是生先生諱
諭字體信自號信菴少與¶從弟故翰林學士文介公儼
同學于家勤苦特甚永樂丁酉與¶文介聨登江西鄉舉
宣徳癸丑中乙牓授山東樂安縣學敎諭¶連遭親喪服
闋改浙江蕭山秩滿始擢敎授于蘇秩再滿請老¶得致
仕成化初遇詔恩進階登仕郎先生深於經學所至敎
<pb:KR4e0131_WYG_064-23a>
人孜孜不倦樂安蕭山士初未好學自經先生指授科
第始盛¶故大學士劉文和公實出其門且有首冠鄉舉
者於是湖廣秋¶試禮聘校文鑒别既精士皆歎服蘇為
大郡缺敎授吏部以先<md:KR4e0131_SBCK_064-14a>¶生擬奏人以為稱至則知其學
為范文正公所建而胡安定朱¶樂圃兩先生嘗居師席曰
吾敢有愧于先哲哉於是先生亦老¶矣為敎愈篤日必
坐堂上為諸生校課業往往手自改削而擇¶其尤秀異
者列侍考校不使暇逸夜則令宿齋舍猶為講觧疑¶義
<pb:KR4e0131_WYG_064-23b>
不輟其語人必以禮義㢘耻為先以呉俗少儉質有服
飾¶華美者輙戒之人知先生得師道一時有自外郡遣
子弟來學¶者郡守重之入學與為賔主禮暇則以詩篇
相倡和而提學憲¶臣亦不以官屬遇之先生孝友人也
初仕樂安親尚在得一美¶衣食必遣人緘奉弟體實為
安肅訓導没于官徒行護喪還鄉¶嘗以其族大親修譜
牒刻印畢家給一冊即毁其板曰毋為他¶人得之以亂
吾家世也經學之外為古文詞典雅得法有曽王¶遺意
<pb:KR4e0131_WYG_064-24a>
所著有南園集歸田録若干巻其好學至老手不釋巻
迨<md:KR4e0131_SBCK_064-14b>¶致仕家居猶為子孫授業云先生以成化丁酉十二
月三日卒¶享年八十五後五年壬寅葬于里中桂源東
坑初娶張氏鄉貢¶進士持永之女繼娶蕭氏進士應昻
之後皆有賢徳子男四人¶曰範配紀綸範紀竝縣學生
女一人適張耆徳孫男十人曰蓬¶杰柰廣本府蔣廪蘭
度女六人俱適仕族曽孫男若干人女若¶干人銘曰¶
古有經師在漢為盛口授其詞書維伏勝劉之傳經自
<pb:KR4e0131_WYG_064-24b>
宋天聲¶五世不絶曰為先生㓜處于家克傳其學出以
所傳覺彼後覺¶先生為敎先之以身不戲而恭不慢而
寅講授有條亦維善誘¶諸生得師頼以成就蘇學在昔
有胡有朱後五百年合其範模¶曷不久留終惠學者吾
老將休往投鄉社諸生之後寛忝在焉¶年稚而愚實聞
斯言自伏以來多躋夀考天厚其躬見此一老<md:KR4e0131_SBCK_064-15a>¶夀終于
寢哀動其鄉桂源卜吉以固其藏春雨秋霜墓木拱矣¶
家仍多故孰傳其美先人之責諸孫是圗琢石宜書寛
<pb:KR4e0131_WYG_064-25a>
維其徒¶
　　　明故通議大夫資治尹太常寺卿任公墓誌銘¶
公諱道遜字克誠姓任氏其先鄞人也曽祖觀貴國初
長鄉¶賦輸賦後期謫戍溫州遂為瑞安人觀貴生傑傑
生公頴悟不¶羣七嵗能賦詩作字徑數尺有法宣徳甲
寅有司以神童薦于¶朝年甫十二耳宣宗皇帝聞而竒
之面試其書嘉歎俾即¶文華殿績學供給甚厚未㡬命
為國子生景泰庚午初授順¶天府照磨仍以書藝供奉
<pb:KR4e0131_WYG_064-25b>
公不圗倖進每九年考最輙進一秩¶故自中書舍人五
轉至太常寺卿仍考最食從二品俸凡歴任¶四十年供
奉勤慎未嘗有過𢎞治戊申年六十六上疏請老甚¶懇
蒙賜致仕而歸盖家居十六年以癸亥八月十七日卒
享<md:KR4e0131_SBCK_064-15b>¶年八十二公為人清心寡欲於世味泊如也公退静
處門無雜¶賔室無長物翛然如衲僧興至弄筆翰輙作
書畫以自適或時¶吟詠發舒情思皆山林語若不知身
在禁近者因自號坦然¶居士又號八一道人亦可見其
<pb:KR4e0131_WYG_064-26a>
平生矣嘗著書一編推性命之¶原窺造化之妙有邵康
節觀物遺意名集雲山樵語録集雲山¶者公所居之處
也自秘其書不妄示人公既歸貧而能守愈自¶髙潔惟
日登樓以雲山自娯未嘗一造郡縣門前郡守文侯林¶
鄧侯淮重其風節數遣縣令髙賔存問周䘏以尊禮之
公臨卒¶無一言及後事發其篋㡬無以為歛祖父竝贈
嘉議大夫太常¶寺卿祖妣呉氏妣沈氏竝贈淑人配孫
氏封淑人孫氏出同邑¶名族為徽州守某之女賢惠多
<pb:KR4e0131_WYG_064-26b>
材藝與公處至老相敬如初先¶公三年卒年七十七生
女一適孫某又庶女一適鮑某公官三<md:KR4e0131_SBCK_064-16a>¶品例有䘏典於
是公所養子永春永和走告于朝蒙遣今郡¶守李侯端
諭祭及造墳安葬卜以明年某月某日與孫淑人¶合葬
于其山之原公居京師時與予特相好屢過予焚香清
坐¶竟日忘返及公得請去數致書問訊山川遼絶恨不復
一見也¶知公葬有日乃為書此刻石然公亦豈圗是哉
特盡予之情且¶以為後世告爾銘曰
<pb:KR4e0131_WYG_064-27a>
望東南之遐陬兮鬱蒼翠之羣山懷髙賢之宅其下兮
𣺌雲海¶之囘環挹清暉以瞻眺兮忘冠裳為何物謂不
能遺世而脱俗¶兮終乘雲而倐忽嗟儒僊之髙舉兮帝
念之而莫屈顧金¶門之儔侶兮孰終被乎厚䘏白石粲
兮青松長鑿黄壤兮築幽¶堂後世無毁傷兮庶知斯人
之藏<md:KR4e0131_SBCK_064-16b>¶　
　
<pb:KR4e0131_WYG_064-27b>
　
　
　
　
　
　
　
　家藏集巻六十四¶
<md:KR4e0131_SBCK_065-1a>¶
<pb:KR4e0131_WYG_065-1a>
欽定四庫全書
　家藏集巻六十五¶
　　　　　　　　　　　　　明　呉寛　撰
　　墓誌銘九首　　夀
