# -*- mode: mandoku-view; -*-
#+TITLE: 匏翁家藏集
#+DATE: 2015-09-11 16:49:26.194784
#+PROPERTY: ID KR4e0131
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 61
#+PROPERTY: FILE SB04n0168-061匏翁家藏集-卷第六十一.
<pb:KR4e0131_SBCK_061-1a>¶
匏翁家藏集卷第六十一¶
墓誌銘一十首　壽藏銘一首¶
　　前朝列大夫國子祭酒陳公墓誌銘¶
今上之五年擢國子祭酒邢公爲禮部侍郎而以翰林侍讀學¶
士陳公代之公上疏辭不&KR0023;則就軄一時僚屬生徒皆自以爲¶
得人公爲人師莊重簡黙於教條重改更特持成䂓御人度使¶
可守而巳至簿書錢榖之事一付主者務&KR0259;大綱不&KR0200;&KR0200;問出¶
入曰吾職不在是也故事國子師生月給錢&KR0002;干爲飮食費然¶
以事去不及給者則貯爲公錢用之葢更數祭酒皆然至邢公¶
繼之頗以法繩人人始有怨言及旣擢去或欲誣其以公錢入¶
已者且及公公置之殊不以爲意事遂　上聞詔大臣雜治¶
邢公對簿力辨公歎曰吾官至國子師尊嚴矣安能對刀筆吏¶
<pb:KR4e0131_SBCK_061-1b>¶
掉口舌乎不吐一詞竟服時適有從中醖釀之者獄詞上僃皆¶
坐除名於是諸生數百人詣闕上章爲公訴誣枉不報士論&KR0072;¶
之其有志世道者則以　朝廷一旦辱二大臣去之如反覆手¶
又爲國體惜之也公旣免官家居言笑如昨日將治裝南還不¶
幸而疾作矣遂以七年九月乙酉卒于崇文街里第年五十七¶
夫人錢氏護柩歸葬吳縣伏龍山之先塋實九年二月壬申也¶
公諱鑑字緝熈世本嘉興啇氏元季之亂曾大父賔避地長洲¶
之周莊冒氏陳大父諱某父諱潤贈翰林編修公生方㓜稚編¶
修君謫戍葢州道京師遺公故人范叔瓚家稍長去從王太&KR0056;¶
一居爲老氏學非其志也然公少有高資竊好儒家言能通其¶
&KR0003;下筆爲文章輒有奇氣他日以事如浙東市書盈篋而歸晝¶
夜誦習卒棄其學而歸於儒以其餘力治進士業正統九年中¶
<pb:KR4e0131_SBCK_061-2a>¶
順天府鄕試第二人明年禮部中乙&KR1425;不就入國子爲李忠文¶
公弟子文名益起忠支奇之十三年中㑹試十八人廷試擢第¶
一甲第二人授翰林編修景泰元年代祀北鎭醫巫閭山還充¶
經筵講官七年遷修撰　英宗復位奉使朝鮮天順四年同¶
考試禮部明年預修大明一統志尋選充東宮講官六年主¶
順天府鄕試丁母太孺人沈氏憂服除遷侍讀修　英宗實¶
錄成進侍讀學士成化四年主應天府鄕試明年奉詔敎庻吉¶
士翰林未幾國子之命下矣公爲人容貌岸然望之&KR0002;不可親¶
及就而聆其言論藹如也人有善喜爲之稱道其不善者亦疾¶
之如&KR0311;故卒以此得禍少罹患難家室蕩然能以孱弱自樹立¶
及登第得官而編修君没戌所乆矣間因東使代祀便道函其¶
父骨歸而逆母太孺人養之於官旣而得㫖賜歸葬其父于鄕¶
<pb:KR4e0131_SBCK_061-2b>¶
母子同入里門卒完其家室而加光大之人以爲難公事太孺¶
人孝而盡禮太孺人卒居喪三年不肉食不内處不酬應文事¶
時　朝廷方修實錄嚴有詔起公公上章求終制不允章再上¶
懇求允之平居無聲色之好好止藏書幷古書畵&KR0266;物而巳朝¶
鮮嘗因公來使以妓女侍公詩却之夷人敬歎至版刻其投贈¶
諸詩行于國中其爲文才贍而氣完所著號方菴集凡&KR0002;干卷¶
善筆札至臨模古人眞蹟殆不可辨配錢氏封孺人賢而有内¶
助功公無子子弟之子淶先卒三女長適湯璧次適范輪次許¶
適丘某而天孫男一人曰柢公之葬蘇守鄱陽丘侯時雍實經¶
紀之而墓銘顧未之&KR0531;寛則有罪焉葢寛少游於公之門公不¶
以其不肖毎與進之今幸竊科第入翰林而公旣不見則聞公¶
之葬獨無一言以下慰於九泉乎爲之銘曰¶
<pb:KR4e0131_SBCK_061-3a>¶
得喪紏紛有萬其狀自我得之或以人喪我力可爲人不可知¶
終焉面目求無靦而公則其人進退甚適公議未亾則我藉藉¶
此&KR0072;可置彼惜孔多歸全一丘其如公何¶
　　先考封儒林郎翰林院修撰府君墓誌¶
府君諱融字孟融姓吳氏蘇之長洲東吳上鄕人自高曾以來¶
代有隱德父曰壽宗尤以淳篤稱生値元季逮國&KR0004;能晦匿¶
自全娶同邑韓氏年五十始生府君時洪武巳卯二月甲寅也¶
府君㓜則端確兼多智識如鉅人性至孝父嘗有疾以童子徒¶
歩入西山汲澗泉煑藥以進稍長即善治生父曰吾晚得子而¶
子能自立如此固先世之德之致也喜而特祀吿之府君旣孤¶
年甫十四自顧無他兄弟卓然以門戶自任當是時所居城東¶
遭世多故隣之死徙者殆盡旣荒落不可居乃徙今集祥里依¶
<pb:KR4e0131_SBCK_061-3b>¶
從母之夫顧執中氏顧方以貲雄里中乆而家漸衰執中且病¶
呼府君告曰吾視諸子鮮克承家者吾即死惟是舎宇勿爲他¶
人有也府君泣而諾之及執中没府君厚與之&KR0033;而仍居其子¶
不使他適迄今葢五十餘年府君旣以勤儉謹畏拓其家以大¶
而城東舊業然未嘗一日敢&KR0111;而不經理之晚歲益種樹結屋¶
爲終老之圖因自號東莊翁及孤寛忝科第入翰林爲修撰&KR0023;¶
以其官封府君階儒林郎然不幸命下則旣遘病矣卒以成¶
化乙未八月戊子年七十有七娶居氏繼張氏繼王氏皆封安¶
人子男三曰宗曰寛曰宣女四適沈鏸周諤沈綬王節周氏女¶
先卒孫男四曰奎曰奫曰奕曰福孫女二長適夏靖先卒次許¶
適徐美中曾孫男一曰俊章女一以卒之年十二月甲申葬于¶
吳縣五都太平鄕花園山之先塋&KR0004;寛居京師聞府君病凡再¶
<pb:KR4e0131_SBCK_061-4a>¶
上章始　賜歸省未至家之七日而凶問至寛哀號悲恨痛徹¶
心骨聲容如存聞見無及日月有時敢次叙平生大畧&KR0531;石納¶
之幽堂&KR0002;夫府君之德所以積于躳見干事庇于子孫推及于¶
親戚鄕䣊者當求諸名筆表于墓道寛悲哀昬憒不能悉書也¶
嗚呼痛哉孤寛謹誌¶
　　　奉議大夫宗人府經歷龎君墓誌銘¶
宗人府所設官有令有正皆極品然未嘗授其人常以駙馬都¶
尉一人之尊貴者署其事其屬有經歷亦必有淸望之士乃授¶
葢愼之也龎君朝儀以&KR0198;陽守滿考特擢爲之君靜厚人也言¶
動不躁且&KR0018;才具足以有爲始至府中覩&KR0351;宇傾圯葺之如新¶
人莫知其費之所出顧所掌自　皇族譜牒冊籍之外更無¶
所事又府署深逺終日寂然如山林間吏卒闔戸晝寢而君益¶
<pb:KR4e0131_SBCK_061-4b>¶
閒散無以施其才歲餘病作竟卒實成化二十二年十一月十¶
九日享年&KR0002;于君諱珵字朝儀其先山西大同人曾祖福忠謫¶
戍北平又徙太倉故今爲大倉人祖景仁考仲禮仲禮娶某氏¶
生君始遣君入衛學爲儒生君能自&KR0108;勵以天順某年遂登應¶
天府鄕試旣而試禮部輙不中始仕爲&KR0198;陽&KR0198;陽大州號難治¶
惡少年往往白晝肆剽掠莫敢何問君始至擒其首惡者一二¶
治之餘皆歛蹟屬縣景陵有巨奸相聚隂持吏短長起減詞訟¶
其黨有一太歲十虎三彪之號亦皆就擒死獄中他日盗聚竹¶
林灣&KR0020;張甚捕者皆空還君出其不意以小舟&KR0033;抵其巢穴盜¶
相顧驚曰太守來矣遂奔散&KR0023;二十餘人寘之法州境遂寧廵¶
撫都御史劉公敷特旌其功以勵衆州旣稱治君乃料戶口以¶
均徭役作溝渠以僃旱澇行之悉有法至今人思之葢君爲州¶
<pb:KR4e0131_SBCK_061-5a>¶
如此可不謂&KR0018;才具足以有爲者耶君娶陸氏子男一人皚女¶
三人孫男一人皚將扶櫬南還卜卒之明年某月某日葬于太¶
倉殷岡門外以予嘗知君奉王翰林濟之之狀謁拜乞銘予以¶
知君晚爲辭而皚不&KR0213;也銘曰¶
位則不卑才無所施尚有遺愛與&KR0198;水東馳嗟君子兮藏于斯¶
　　　甌寧童府君墓誌銘¶
童爲閩世家其先葢出&KR0051;車騎將軍牧之至唐有避亂由廣陵¶
來者始居甌寧之西　鄕遂稱西　童氏在宋曰蜚&KR0056;朱文公¶
門人也著述甚富自是子孫以儒業相承而族益大元末曰瑛¶
者率鄕兵拒僞漢陳氏入　國朝論功授官瑛生文貞文貞生¶
衡衡娶楊文敏公女弟生府君少則醇良旣長寡言愼行與物¶
無忤事父祖與繼母吳盡孝父没事叔父而孝不替至與兄弟¶
<pb:KR4e0131_SBCK_061-5b>¶
及諸子處友愛慈厚家庭間盎然也童旣大族君待其族人凡¶
親疎賢愚一以恩意其居鄕謙謹人皆愛重之或有忿爭以一¶
言諭之輒服歲飢出粟賑貸不責其必償其後朝廷令有司¶
行勸分之令君首奉詔始授承事郎非君所望也君少好學¶
而舅氏又貴顯于　朝力足以薦人君時雖尚少然不肎依附¶
以取仕宦教其子宜以科第出用子欽竟登鄕貢而君則不及¶
見矣旣七年欽赴試禮部始持其友&KR0364;行人祐之狀來乞銘且¶
出其家乗一編相示則自唐宋以來至于　國朝名人之文詞¶
皆在予愧乎其請也顧欽之意懇懇乃爲書其事行之槩&KR0140;之¶
刻于墓上君諱詡字士敏號恬齋以永樂丙申十月二十五日¶
生成化辛丑四月二日卒享年六十娶吳氏先十二年卒子男¶
六人曰俞曰欽曰佐曰中曰康曰&KR0207;女五人長適朱燫次適朱¶
<pb:KR4e0131_SBCK_061-6a>¶
爟皆文公十世孫次適建寜左衛指揮張淵次適江楫孫男十¶
人曰輔曰輗曰&KR0100;曰轍曰軾曰輖曰晏曰誠曰䇿女九人以卒¶
之年十一月二十六日葬于其鄕泰山之原而銘之則丁未之¶
三月十二日也銘曰¶
閩有名族初則以儒視其篋中穰穰遺書問孰保兹惟士敏甫¶
其在里居亦不怍俯視其後人振振何多況也有人巳掇鄕科¶
有施必報尚在他日藏兹山丘其固其宻¶
　　　鴻臚寺主簿何君墓誌銘¶
鴻臚寺主簿何君去其家十年以例乞歸省旣得㫖行至半¶
道聞母孫氏喪哀痛不食者纍日及抵家而疾作竟卒成化二¶
十年十月十五日也享年五十七其子椲自太學亟歸將以明¶
年十一月十三日葬君於泰興縣永豐之原謁予請銘予辭焉¶
<pb:KR4e0131_SBCK_061-6b>¶
其請益至葢旣乆始克爲之君諱嵩字與瞻姓何氏世爲泰興¶
人其先有諱某者以好義聞鄕里君之高祖也曾祖彦淸祖伯¶
舟父頔頔娶呂氏生君兄弟三人君最㓜以父命爲伯父顥子¶
爲人美風儀而績文學道汲汲如不及初不欲仕日之田間課¶
農勤苦甚粟輒倍收然農事暇未嘗廢學也嘗至京師高文懿¶
公以鄕里故與語奇之文懿時在館閣欲薦君可用力辭乃巳¶
旣歸愈益敦行時都御史王公竑廵撫淮揚今南京兵部尚書¶
王公恕爲揚守二公世所謂偉人相與論郡内士必及君他日¶
兵部行縣遂造君之廬其見敬禮如此後君以事再入京師竟¶
用知者薦授鴻臚寺序班秩滿陞主簿居官黙黙非所樂也君¶
性孝友事所後父&KR0002;母一如所生二兄相繼没以痛哭故致疾¶
其學務博覽尤熟於史上下數千載事能記憶不遺&KR0002;佛老之¶
<pb:KR4e0131_SBCK_061-7a>¶
教非特不信亦不一窺其&KR0003;也然君平生惟不爲奇絕可駭之¶
行故其名譽不出於鄕而予亦不知君及觀當世二三名臣所¶
以待君者則其爲人可知也且狀爲進士儲君巏作儲固其鄕¶
人也知君尤詳予特節而書之君娶張氏子男三人曰杰曰椲¶
椲鄕貢進士曰楫揖後兄岳先七月卒曰楷出妾楊氏女二人¶
李貴宗劉時其壻也孫男一女二銘曰¶
仕而食焉巳升諸朝没而殯焉不在于郊嗟哉何君名永昭¶
　　　韓府儀賔曹公墓銘¶
維　太祖高皇帝有子曰韓憲王王有子曰襄陵莊穆王王¶
有女曰淸澗縣主主長而甚賢王奇愛之爲擇佳配公時年十¶
六以從母之夫陳公傑爲平凉守自吳中往視之他日王適見¶
公察其可妻也使人言于陳其夫婦重違王意卒諾之巳而資¶
<pb:KR4e0131_SBCK_061-7b>¶
遣之入京誥授儀賔階亞中大夫仍賜章服鞍馬而歸鄕人¶
以爲榮公諱珙字仲璜姓曹氏世家蘇之吳縣爲人俊偉豪爽¶
無齷齪態人多樂與之交然或不當其意雖顯要者亦&KR1130;視之¶
好面斥人過尤能分辨曲&KR0033;言出人亦無不服者身雖處富貴¶
未嘗一日&KR0111;其故土見吳人與語輒流涕而所以接遇之必厚¶
以父母早世嘗迎其兄瑒事之甚謹兄没撫其遺孤&KR0002;巳子然¶
其平生葢如此以成化十八年十二月十三日卒享年五十有¶
七子男四人長銘爲縣主出以軍功授官服次&KR0207;次錡次銓女¶
三人長適平涼衛千戶張英餘未行孫男二人長澄郡庠生次¶
瀾女四人於是銘來吿哀　朝廷爲遣官賜祭將以卒之又明¶
年甲辰十一月壬寅日葬于平涼縣由延里之原以予其郡人¶
也奉御醫周原巳之狀泣拜請銘銘曰¶
<pb:KR4e0131_SBCK_061-8a>¶
孰謂吳産而爲韓人迨其中身生子長孫坐上雄豪灑然襟度¶
維不驕盈足以銘墓¶
　　　亾弟原輝墓誌銘¶
嗚呼原輝果棄我而逝耶悲夫初原輝病少愈欲來京師視予¶
或止之不顧曰吾必一視吾兄竟來予見之驚喜甚然竊憂焉¶
畱四月還相與痛哭而別至家僅五月而病劇遂不可救葢昔¶
者不逺數千里而來其與我訣別也悲夫原輝諱宣姓吳氏世¶
家長洲爲先修撰府君之季子而吾之母弟也年十三母張安¶
人不幸下世一旦能自謹&KR0346;居家塾依予以學凡嬉游博奕之¶
事皆無所好也稍長每早作之城東經理舊業種樹成列鑿池¶
環之更築屋田間爲農隱計題其㫄室曰拙脩因號拙脩居士¶
而時舉杯歌&KR0051;唐人田園詩以自樂嘗曰吾有憂慮惟入園林¶
<pb:KR4e0131_SBCK_061-8b>¶
臨水石不知其脫然以去也性孝友能順適父兄意先府君嘗¶
館親黨之無依者數人至原輝館之不替而長女兄寡居無子¶
則迎養于家其仲早喪生女&KR0138;數月亟取鞠之如巳出一男曰¶
遂尚㓜更撫教之至於長而成立其心之厚如此平生奉巳食¶
不求豐衣不求華惟取足而巳尤不自愛往往親爲勞苦之事¶
與人處平和謙抑尊爼間相與勸酬飮輙盡醉醉則黙然不亂¶
故人皆愛而親之其娶沈氏先卒有子一人曰奕出側室顧氏¶
女一人適徐美中其生正統三年十二月十一日卒成化二十¶
一年三月二十日年止四十八以是年十二月十三日葬于吳¶
縣太平鄕花園山先塋之次予嘗與原輝約他日歸老必于東¶
城而原輝亦曰吾當益經理其地與吾兄樂也悲夫今尚何望¶
哉葬旣有日吾何忍銘然亦不忍終無銘以&KR0064;白吾弟之爲人¶
<pb:KR4e0131_SBCK_061-9a>¶
也銘曰¶
父兮母兮子於是依兮尚俟其後兮吾與子同歸兮¶
　　　明故昭信校尉泰州守禦千戶所百戶胡君墓誌銘¶
胡之先淸江人也在元有仕爲萬戶者曰煥章煥章生德淵¶
國初戍守盱眙儀眞等處爲隊長後徙泰州生志學志學娶劉¶
氏生君君諱倫字大經爲人重厚明敏且好學畧通隂陽醫&KR0114;¶
之&KR0003;而於九數尤精少則在行伍人皆爲不樂而君殊不以爲¶
意曰此吾世籍也舊制凡戍江北者歲更至京師操僃及君即¶
擐甲出門衝冒霜雪不以行役爲難辭如是者凡三十年其小¶
心守法自裨將而上皆信之景泰初北虜旣遁京師猶戒嚴方¶
務儲粟塞下爲守禦計&KR0099;然納粟六百石以例授試百戶當是¶
時君益欲以功名自&KR0108;遂從武平伯陳友往征迤西得選置帳¶
<pb:KR4e0131_SBCK_061-9b>¶
下以資謀畫師還實授百戶武平以君有贊助勞擬再論奏不¶
果人又爲公不平而公亦不以爲意也旣還泰州謂天下承平¶
敎其子必以文顯其子玉竟登進士第列官于朝卒如其志¶
君性孝侍父疾乆而不倦母孀居二十五年奉養僃至及父母¶
終居喪哀毀而有禮其爲人如此則所以稱於人者豈特才諝¶
而巳以永樂甲午五月十日生成化乙巳十一月十七日卒享¶
年七十有二以明年某月某日葬于州西九里溝之原娶薛氏¶
懷慶知府廣之女先卒子男五長即玉禮部儀制淸吏司主事¶
次璉襲百戶次瑄次珍次珙女二長適許瑺先卒次適州學生¶
李鑨孫男九曰嵩嶽巖餘未名女九長適韓源餘尚㓜儀制君¶
將歸治葬自爲狀來請於予且曰玉忝以明經致用適與先人¶
同品秩幸嘗考最例不得封典甚恨願&KR0140;之銘以慰也予重¶
<pb:KR4e0131_SBCK_061-10a>¶
違其情乃諾而銘之曰¶
胡在故元實爲武官厥旣失之家幸以完公以才諝稍自振㧞¶
賞不酬勞功簿孰閱未復于武卒顯于文甲科儀曹&KR0140;其後昆¶
維此幽堂百世無改追榮其先亦尚有待¶
　　　&KR0073;菴湯府君墓誌銘¶
湯府君以成化十七年正月廿二日卒旣卜明年十月廿五日¶
葬于先塋矣其子瑄持御醫周原巳之狀始來乞銘其墓君諱¶
溍字宗本自號&KR0073;菴翁其先常之江隂人也後徙于蘇遂爲吳¶
縣人世勤生殖家至府君之世而家始益大府君有兄弟八人¶
其仕者曰渭他皆行貨于外府君亦嘗一至京師竟歸而治生¶
于内蓋府君善殖産所以居積棄取得古人遺法然凡錢帛之¶
出入估&KR0033;之上下必公必平而其爲人又剛&KR0033;重厚素爲人所¶
<pb:KR4e0131_SBCK_061-10b>¶
信服當衆言交競徐出一言無不帖然以去其家旣益大而居¶
者甚衆衣食所資婚喪所需以及賦稅所出一惟府君所區畫¶
當是時其家出者率僮奴能恊力化居而収倍蓰之息仕者有¶
民社能守法奉公而有善最之名而府君於是乎有力於湯氏¶
矣然府君至此自持益謹自奉益約兄弟子姪得於見聞者更¶
相&KR0346;厲不敢爲驕奢之習所謂禮生於有者及其旣没而族人¶
始悲思之夫爲市交易見於易牽車服賈著於書至司馬遷作¶
史記特爲白圭猗頓立傳葢貨殖人生日用所不能巳者推而¶
言之其大者不可以爲國使國之財賦得其人而理之不惟可¶
以足用而其效至於使民知禮節而俗厚矣府君曾祖曰潤&KR0056;¶
祖曰均澤父曰善善以渭貴封大興縣知縣母曰楊氏封安人¶
其配周氏繼徐氏王氏周出男二人曰琪曰瑄瑄以書藝進授¶
<pb:KR4e0131_SBCK_061-11a>¶
鴻臚寺主簿女一人嫁浦文泰庻出女一人許嫁某孫男三人¶
曰僎曰&KR0019;曰倫女二人一嫁朱延一在室府君享年六十有八¶
其葬在吳縣太平鄕薦福山合周氏兆銘曰¶
鬱然高丘是惟&KR0073;翁之墳嗟翁百年匪&KR0073;其身以殖其家以垂¶
其子孫何以爲用惟其義何以爲本惟其仁何以知此吾其里¶
人¶
　　醫師錢橘隱壽藏銘(幷序)¶
吳縣西三十里有雅宜山錢氏始葬山下者曰良玉府君橘隱¶
則府君之仲子也其名愷字伯康自號橘隱錢氏世業小兒醫¶
其先爲江都人在元有曰益者任常州醫學教諭因家焉益生¶
元善國&KR0004;以名醫徴奉詔往治&KR0051;王子疾愈王奏畱之卒¶
葬太原元善生宗道&KR0051;府良醫正宗道生良玉太醫院醫士良¶
<pb:KR4e0131_SBCK_061-11b>¶
玉娶高氏蘇州人也再家于蘇故今爲長洲人橘隱以永樂丙¶
申十二月十二日生自其蚤處巳傳醫業然其氣豪爽不欲以¶
醫名居都下者數歲所交多名公奇士議論間發輒傾其坐人¶
歲巳巳適有胡虜之驚&KR0099;然歎曰吾生不能立功名于時至於¶
悋惜財物視軍興缺乏不少助之可乎乃市馬&KR0002;干疋上之以¶
例被　恩典之榮巳而歸吳復歎曰吾生無德澤及人惟醫吾¶
家故業也盍終假是以施吾仁乎始出治病治輒驗毎旦啓門¶
迎致者閧然而入其多殆不能酬應而窶家子輒抱携而來纍¶
纍于路不絕一與論視而不責其必報其爲醫善究病源而議¶
論娓娓足以發之所處方大率持重嘗曰壯夫尚欲固本況嬰¶
孺氣體脆弱可以峻急求乎至所治藥雖竒材貴品不䘏購求¶
往往躬自修治不付他手葢其精如此故其醫益驗遂與其兄¶
<pb:KR4e0131_SBCK_061-12a>¶
伯常院判齊名數十年來大江之南言小兒醫者必曰錢氏其¶
名浸聞中朝然橘隱旣老不願仕矣橘隱翛然長身而禮度¶
雍容藹然有和氣少從故禮部尚書楊公游巳嘗親其德學中¶
歲日與歸田諸老登臨宴賞以極其樂葢其好文尚禮則不以¶
老而倦也配王氏太原人世以武顯柔順溫&KR0073;稱賢宗族間子¶
男三人曰鋼先卒曰銳曰&KR0207;女二人適陳傚莫益榮孫男四人¶
曰同文曰同倫曰同德曰同理女四人曾孫女一人於是橘隱¶
生七十年即雅宜先塋之次治壽藏爲二穴異日將幷王氏葬¶
焉工畢具書及廬山陳孟英先生所述事狀來請曰幸及吾無¶
恙時爲之銘庻平生有所託而傳也予謂橘隱旣不諱乎彼而¶
復事乎此豈其猶不&KR0111;情乎死生之際耶竊惑之雖然曾子之¶
啓手足亦欲門人知其平生而況即先人之㫄異時奉其遺體¶
<pb:KR4e0131_SBCK_061-12b>¶
而歸于是行不&KR0220;名不壞以見于地下豈特無毀傷而巳是宜¶
序而銘之銘曰¶
惟伯康父作此玄室鑿而築之旣堅旣宻峯巒嶔崟泉水淸漪¶
自我先人巳藏于斯世之熈熈人之怡怡尚百歲後從而歸之¶
　　　新淦縣丞顔君墓誌銘¶
成化丙戍春予憶赴君山游之招君迓之門甚恭命其孫涇趣¶
治具指山而游之君年老矣導客顧甚輕徤始登岝㟧峰晚過¶
何山飮僧舎歸宿其家詰朝飯畢與客由支硎過禪關度西嶺¶
萬松間遂入天平謁忠烈廟旣乃飮白雲泉扣大小石屋望龍¶
門而歸仍宿其家益設酒肴樂客予憊甚欲臥未得而君貌益¶
恭氣益爽當是時予竊窺見君之德而其壽考亦足以占之葢¶
歷十年爲乙未歲十月十二日而君終于正寢春秋七十有五¶
<pb:KR4e0131_SBCK_061-13a>¶
於是涇登進士第以嫡長而孤居憂于家咨其叔父所以葬大¶
父者累然衰服拜于門出其同年徐仲山所爲狀以墓銘請君¶
諱璋字廷用姓顔氏其先傳自北徙吳莫知其世曾祖均仕元¶
爲㢘州知州祖仁平江路逹魯花赤父希誠母呂氏君娶卜氏¶
繼顧氏子男三人曰鎡早卒曰錤曰鎰女四人適湯銘陳瑾顧¶
榮其一在室孫男三人曰涇曰渭曰深女四人曾孫男女各一¶
人以卒之明年十二月二十一日葬君于吳縣何山之原君少¶
以宦家子知學問稍長推擇爲縣吏巳能立名行縣中人稱之¶
及上吏曹給事如例授安福縣丞再歲丁外艱服除改上饒俄¶
又丁内艱服除改新淦在安福時縣有豪猾數持吏短長及發¶
民隂私以射利君始至知之召置庭下數其罪遣去其人懼而¶
止縣遂以寧新淦爲江西劇縣素號難治縣官率不乆罷君有¶
<pb:KR4e0131_SBCK_061-13b>¶
幹局愈以勤愼自持仕竟滿考常掌二稅見民有鬻兒償官者¶
歎曰此豈得巳者乎吾爲民父母而使民至此奚以我爲遂以¶
俸代償之自是益畱意民隱其心之厚如此故所至去任民輒¶
挽畱之旣去輒思之君縣丞旣九載例得遷官曰吾獨不知止¶
乎即具疏請致其事歸時年始六十云君歸日以敎子孫爲事¶
或時循壟畮課農業與耕夫伍無嫌也因自稱稼軒老人性尤¶
喜山水勝日尋佳處登臨游泛竟日&KR0111;返其樂有人所不及知¶
者君偉儀觀美鬚髯而莊重詳雅能起人敬才旣不盡用世然¶
晚見其孫取科第貴顯于時論者謂其德澤之及後人者深且¶
長矣銘曰¶
維古發身不拘一隅在漢名臣刀筆簿書顔君之才與崔子俱¶
予不&KR0018;丞而丞&KR0018;予相彼小人有出無處以官爲家疇曰歸歟¶
<pb:KR4e0131_SBCK_061-14a>¶
車攻維工孰始匪輿樂奏維瞽孰終匪圉凡物且然而人弗如¶
師峯之下有舊田廬奉身而退庻保令譽昔所抱孫焜燿朝&KR0322;¶
翛然考終世等敝帤孰訃縣氓來挽喪車百世尸祝桐鄕之墟¶
匏翁家藏集卷第六十一¶
<pb:KR4e0131_SBCK_061-14b>¶
