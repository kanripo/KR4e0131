# -*- mode: mandoku-view; -*-
#+TITLE: 匏翁家藏集
#+DATE: 2015-09-11 16:49:23.706038
#+PROPERTY: ID KR4e0131
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0168-005匏翁家藏集-卷第五.
<pb:KR4e0131_SBCK_005-1a>¶
匏翁家藏集卷第五¶
　詩五十七首¶
　　　馬逺古松高士圗¶
寄傲天地間不爲俗士知九衢紛車馬有足難並馳偶來長松¶
下時復一解頥手持白鶴羽萬事付一麾吾心在太古身即太¶
古時所以陶淵明羲皇不吾欺須&KR0119;白雲起青山變容姿即此¶
見世故長歌返茅茨¶
　　　高克明溪山雪意圗(此圗劉僉憲得之任太㒒今歸沈/啓南後有徐天全䟦克明宋仁宗)¶
(時人題曰臣/克明上進)¶
赤脚眞人龍鳳姿俯視藝𫟍時游嬉良工待詔金門裏高生前¶
身應畫師含毫吮&KR0472;立良乆自言臣是唐王維平生胸中無一¶
物獨有山水能容之郭熈成名乃新進(高宗有詩云克明巳死/道寧逝郭熈後有新成)¶
<pb:KR4e0131_SBCK_005-1b>¶
(名)范寛得意纔並馳丹靑兢巧稱院體後來不比宣和時宻竹¶
千岡松萬壑蒼翠峰巒白湖濼岸傍桂楫何處移磵曲茅堂是¶
誰縳行人暮歸天漠漠遥望前村愁雪落船頭一老獨閒睱詩¶
思分明入寥廓劉侯朝回過燕市亦復愛畫入骨髓偶從太㒒¶
得此圗毎一開之心輙喜天全僊翁惜題字評品數行而巳矣¶
翁今已逝侯亦亡兩洞庭荒𣺌湖水(翁嘗自稱大洞庭主人而/僉憲家有小洞庭故云)¶
石田多才從後起況有佳兒好文事只今此物欣有託賦詩獨¶
愧前人耳宋社乆巳屋宋畫如有神劉侯地下勿長嘆楚弓得¶
失皆吾人¶
　　　辛夷牡鷄圗爲筆翁張士行題¶
辛夷花發照晴川獨立春風亦竦然莫惜錦毛加束縳涪翁囊¶
底恰三錢¶
<pb:KR4e0131_SBCK_005-2a>¶
　　　次韻天全翁書遺光福徐用莊雪湖賞梅十二絶¶
永和人物數諸王曲水難勝一野航得似太湖三萬頃梅花灣¶
裏作家郷¶
不游鴈蕩即鱸郷又&KR0013;五湖勾引忙舉棹落梅春雪亂開尊臨¶
水玉泉香(吳城西有鴈蕩村吳江號鱸鄕)¶
我愛涪翁與放翁此翁應在二之中登山臨水當年事北郭移¶
舟舊約儂¶
快雪初晴冰滿灣長溪未許放舟還坐移月裏千株𣗳卧看湖¶
邊萬玉山¶
新築呉西白玉城城中長作看梅行錦袍更向船頭坐便有神¶
僊世外情¶
不向山人道姓名詞中裴度晩年情江南風月無人管天府新¶
<pb:KR4e0131_SBCK_005-2b>¶
除老上卿¶
天落平湖見髩絲傍人休笑放舟遲杜陵野老愁泥滓只許青¶
鞵布韈知¶
雪後船窗向晩開孤山杖&KR0752;勝徘徊戞然何處玄裳影想見坡¶
僊化鶴來¶
湖口無人&KR0191;斷槎石梁新築仆銀沙如今要識經營意信歩前¶
山好看花¶
太湖莫作鏡湖看聚塢銅坑地更寛日暮最高峰上立靑天尺¶
五即長安¶
連宵朗月在靑空始悞身居大雪中莫唱霓裳羽衣曲人間自¶
有廣寒宫¶
爲報春風萬𣗳梅年年爲汝費深杯徐卿況復能相引不盡青¶
<pb:KR4e0131_SBCK_005-3a>¶
山不擬回¶
　　　陳起東赴官閩中爲題松圗¶
松有歲寒操北地固所宜何年移孤根種之炎海湄土人反吾¶
疑豈畏霜雪欺不知長養地枝葉恒如斯屈曲賦形質蒼古帶¶
容姿惜哉仰受䕃山上苗離離酸甘適衆口采摘皆及時豈不¶
見閩産橄欖幷荔枝¶
　　　李遵道竹𣗳圗¶
薊丘常共此君游又向人間見小丘滿目疎篁連古木偶然臨¶
楮忽驚秋¶
　　　&KR0472;竹¶
深林不減篔簹谷亂影都歸丈八溝最愛長竿如緑玉何年去¶
上釣魚舟¶
<pb:KR4e0131_SBCK_005-3b>¶
　　　&KR0472;牡丹¶
素衣依舊染緇塵京洛相逢巳暮春偶憶沉香亭北事惱人偏¶
是畫中眞¶
　　　夏太卿&KR0472;竹¶
今代風流夏太常幷刀時復剪蒼筤&KR0472;君已老湖州逝却喜人¶
家肯築堂¶
　　　謝孔昭畫¶
盧鴻草堂今有無吳中時見謝翁圗松風澗水書聲合林下高¶
人不可呼¶
　　　史明古過宿¶
故人過我室逺自黃家溪歳暮委巷中舊路渾不迷感此十年¶
内望望各東西斗酒相欵曲自起謀吾妻縱談遂忘暮日隱柴¶
<pb:KR4e0131_SBCK_005-4a>¶
門低相逢旣不易欲別還悽悽挽衣願少留方牀幸同棲況有¶
坐間客(玉汝)行將躡雲梯呼童更洗琖春韭亦滿畦是時月初¶
出光輝奪靑藜夜乆庭宇空鶴蹟滿雪泥起歩脩竹園擭擭驚¶
烏啼凈掃竹下壁爲我須留題頽然相枕藉鄰家起寒鷄天朙¶
返舟楫吳江正流澌¶
　　　題治平寺琬上人所藏巨然山寺圗追次虞道園先生¶
　　韻¶
疎林逗晚照際水扄柴關中有方丈室翠納千重山山路多白¶
雲滃然隔塵寰倚笻望崷崪展席聽潺湲願邀巨然老置我水¶
石間忘歸飽清暉從此終日閒層巒結&KR0661;色不逐樵夫還¶
　　　留題治平寺次前韻¶
野岸艤舟楫登登扣禪關木杪望飛閣半依茶磨山翻嫌棟宇¶
<pb:KR4e0131_SBCK_005-4b>¶
高隔林見人寰右湖分一曲殿脚臨潺湲老僧閱梵語趺坐寒¶
雲間不知城中人暫到非長閒棹歌答空谷沿流月中還¶
　　　宿東禪寺瀞公房(戊戍正月十日)¶
來爲東荘游還作東林宿林下扣禪屝幽徑行自熟齋厨夜寂¶
然倦睡雜僧㒒方牀習趺坐飲我一茶足坐乆湯室温洗沐解¶
塵服衲翁故延欵展畫更燒燭逶迤水上城突兀月中屋夜靜¶
風轉號曠野有高木疎雨忽復來春夢不可續端如紫極宫百¶
感入詩腹便當游汗漫安復事拘束晚歲返舊廬爲鄰豈須&KR0114;¶
　　　畫虎(時吳中有虎患)¶
是誰捉筆圗猛虎出山耽耽氣尤怒便欲當前一扼之自笑書¶
生不能武亂山西繞洞庭波山下爭傳虎蹟多千年故事劉琨¶
得何日偶然還渡河¶
<pb:KR4e0131_SBCK_005-5a>¶
　　　隂雨(元旦甲子俗云甲子豐年)¶
春來不獨東風顚以隂以雨仍連連豈惟元日到人日又復上¶
弦交下弦甲子歲朝傳好語東南民力待豐年天時人事有如¶
此回首朔雲增&KR0099;然¶
　　　過相城爲沈陶菴和天全翁賞菊之作¶
菊花開日是重陽坡翁妙語不可當我云但得花之趣何必秋¶
來菊有黃神僊中人壽且康老年見客纔下堂幅巾飄飄映華¶
髪導我&KR0033;過東籬傍菴居春風定先到巳見菊苗三寸長浩歌¶
淵朙飲酒章悠然依舊虞山蒼素琴無絃舊有例當春賞菊嗟¶
何妨封題一笑報蘇子爲我轉𦤺陶柴桑¶
　　　過沈啓南有竹別業(是日閱李成畫又觀/商乙父尊下有銘)¶
繫舟高柳下又是十年餘遥&KR0191;無媒徑重㝷有竹居筆精知宋¶
<pb:KR4e0131_SBCK_005-5b>¶
畫&KR0266;古鑒商書前軰題名在風流邈不如¶
　　　與啓南游虞山三首¶
夜宿相川口清朝喚舟人舟人請所之指彼虞山垠山如知我¶
來笑迓野水濵藹藹春雨餘翠洗雲中身我亦重茲山竦然正¶
冠巾虞仲骨巳朽高名宛如新悠悠松間路弔古在茲晨放舟¶
轉山塘行行自知津春服亦旣成庻以適此春¶
我本不飲人愛山如愛酒春游亦易事岀戸即掣肘決策爲此¶
行所幸得良友書彼足病弱扶掖乃能走虞山遥在望豈意落¶
吾手側足亂石間縱目平湖口賞心雖云樂弔古悵然乆丹井¶
事有無刻銘覆華構如何梁昭明書臺蔽林藪(山下有葛洪丹/非宋學士景濂)¶
(爲銘又有昭明/太了讀書臺)¶
斜日下嶺西落霞滿川上晚色催人還輕舟復摇𣻌佳山難爲¶
<pb:KR4e0131_SBCK_005-6a>¶
別持酒忽惆悵悠然一囘首舟尾疊青浪故人知我懷捉筆冩¶
其狀懷土心未除移山力何壯便如王維詩終南亦堪望流觀¶
入中夜鼓枻起高唱¶
　　　題啓南所藏林和靖手簡追次蘇文忠公韻¶
西湖處士林君復結廬近傍湖波渌百年何物獨傷廉墻下梅¶
花緫寒玉滿城煙火十萬家未信誰人能脫俗壷酒嬉春拾翠¶
鈿歌鍾入夜燒紅燭獨教老鶴閒應門走傍湖隂濯𩀱足高平¶
范公遣使來&KR0009;以新詩勝餽肉風節文章厚與淳兩句平生成¶
實錄才多&KR0472;妙更入神只許唐翁和高曲果然遺&KR0472;似其人如¶
倚淸風捫瘦竹惜哉甫里天隨生不趂斯人書杞菊¶
　　　題啓南寫贈袁德純同年萬壑春雲圖¶
袁&KR0056;高爽不可攀平生眼底無吳山肩輿偶度支硎嶺俯視龍¶
<pb:KR4e0131_SBCK_005-6b>¶
池&KR0138;破顔前山後山作屏几千歩横岡鋪翠被向曉濃雲觸石¶
生當春好雨從龍起吾郷沈子今王維筆端萬壑能移之圗成¶
欲贈袁卿去却請我軰仍題詩天台鴈蕩東南有卿昔好游曾¶
遍走縣齋晝靜對新圖從此不須開戸牗¶
　　　贈袁德純別¶
太平肇爲縣乃自黃巖分阻山且薄海土俗殊狺狺持牒好爭¶
訟於古巳有聞雖云士風美甘露難救焚幸哉百里宰一朝得¶
袁君君來坐堂上顔色無戚欣謂民如絲然治之豈宜棼清節¶
我自持濟以愼與勤踰年能化服相顧歸耕耘公庭晝寂寂凭¶
几西日曛猶恐耳目隘適野訪憂瘽肩輿之所至如渴皆醺醺¶
君本廊廟&KR0266;壯年躡青雲胸中十二䇿獻納同河汾小試出等¶
流信矣光斯文今茲報政還道經吳淞濆自慶忝同薦詩以揚¶
<pb:KR4e0131_SBCK_005-7a>¶
其芬¶
　　　岀閶門與陳味芝諸公送德純舟經山塘登壽聖寺閣¶
　　　時雨初霽西山益佳還飲舟中爲陳允德題啓南所寫¶
　　　春壑晴雲圗是日文宗儒談龍事甚異故及之¶
偶聞客談萬山中靈湫一勺能藏龍春來佳氣滿空谷想見龍¶
起雲爭從誰驅雪浪盪我胸驀然次散渾無蹤半塘雨過登高¶
閣引手欲摘青芙蓉¶
　　　秋林高士圗¶
風回木落多霜䧏水流慢高士謝俗塵溪頭獨來慣班荆成坐¶
乆天日喜清晏野曠山盡出隔岸殊可辨度嶺識樵夫遥知有¶
雲棧王丞在北垞柳子游南澗山水樂亦同君應免譏訕¶
　　　贈張汝弼知南安¶
<pb:KR4e0131_SBCK_005-7b>¶
闕下五色雲爛爛非煙霧吳會天東南却因風吹度夙禀澤物¶
心終爲濟時具迢迢大&KR0067;嶺人出南中路旣滋九齡松亦復漑¶
梅𣗳觸石此其時終焉遍天下攬之願少留飄然不予顧¶
　　　楊太眞剖瓜圗¶
深宫六月凉風至紈扇團圎奪秋氣却恨君王賜浴遲華清水¶
熱通宵沸金刀手弄雲鬟低楊柳樓頭日已西莫誇碧椀紅瓤¶
美玉齒病來憎瓠犀¶
　　　題萱草圗爲從母張孺人六十之壽¶
北堂慈母坐薰風萱草當階見一叢莫向洛陽看舊譜此花眞¶
是壽安紅¶
　　　題劉僉憲廷美寫遺啓南畫¶
寂寂茅亭下悠悠野𣗳邊扣門無俗客題句有詩僊虎蹟黃泥¶
<pb:KR4e0131_SBCK_005-8a>¶
坂鵝群白石泉相城回棹後畫裏故依然¶
　　　山行十五首¶
　　　　過橫塘¶
夏半横塘風日多畫船載酒壓晴波高田得雨皆秔稻長蕩翻¶
雲足芰荷未必他年成故事也須隨處結行窩悠悠十里城西¶
路此是登山第一歌¶
　　　　謁韓蘄王墓¶
家國何多難推㝷爲蔡童嬴秦方逐北周室竟遷東江左朝廷¶
在淮南驛騎通天終憐宋土時則有韓公一劒横天外諸酋在¶
目中南雲當箭鏃黃蓋走艨艟伐越期成霸于濳耻㑹戎蕭墻¶
狼䟦盡野穴䑕群空聚米籌三鎭開門待兩宫齊王眞濟美鄂¶
國與爭雄有詔從中制惟詩詠内訌閒游嗟我獨和議約誰同¶
<pb:KR4e0131_SBCK_005-8b>¶
殉塟長弓勁題銘片石穹龜趺呈細刻龍額表孤忠草𣗳樵蘇¶
斷粢盛享祀豐神靈懸皎日生氣亘長虹異代今全盛當論保¶
障功¶
　　　　望穹窿山¶
我昔聞吳諺陽山高抵穹窿半壯哉㧞地五千仞始信吳中有¶
奇觀銅坑鄧尉作屏扆天平靈巖當几案其間法華與雅宜水¶
邊横亘如長岸何人著山經宜作吳山冠但嫌地𫝑高山家毎¶
憂旱舟行半日青已了却被濃雲忽&KR0210;斷水回路轉二三里依¶
舊諸峰青歷亂人云山頂百畞平合結茅廬傍霄漢龍門勝蹟¶
未遑添坐向船頭先飽看¶
　　　　經玉&KR0210;山¶
見山不識山借問山中人玉&KR0210;亦深秀翠色聳嶙峋肩輿繞其¶
<pb:KR4e0131_SBCK_005-9a>¶
趾面面松杉新峰巒稍回伏穹窿復呈身細草被長岸盛夏無¶
埃塵乘閒即行樂願作茲山賔¶
　　　　入蒸山謁徐天全墓¶
平生&KR0303;賈共襟期欲使才名百世垂衆口是非何日定老臣功¶
罪有天知湖山彷彿精神在杖屨從容歲月移逝矣姚崇嗟不¶
返慿誰爲刻墓前碑¶
　　　　觀眠松¶
盤盤蒸山麓側徑頻折旋山人引我去云有長松眠石磴被蔓¶
草攝衣歩相連果然見奇𣗳如神龍蜿蜒鱗甲生滿身仍怪鬐¶
鬣全恍&KR0002;出巨壑疑將赴深淵未學擾龍術却立不敢前天風¶
谷口起繞視惟&KR0252;然枝榦旣屈曲不中棟與椽茲山非櫟社亦¶
復全天年旁有短石垣制作良且堅四垜矻不動宻累皆古甎¶
<pb:KR4e0131_SBCK_005-9b>¶
斷裂蒼蘚間有碑昔人鐫銘文巳磨㓕篆書冠其顚(曰宋故主/簿陸公墓)¶
(銘)荒山少居民始知陸公阡摩挲發長嘆助我松聲圓草&KR0068;莫¶
剪除應乏雲仍賢旭日照松下囙之弔重泉¶
　　　　入銅坑¶
銅坑山下摘楊梅曲經人從𣗳杪來共愛石橋涼氣逼湖梢未¶
放酒船回¶
　　　　泛下崦¶
新春已&KR0018;雪湖梅却爲楊家果特來落日酒船山色裏水南人¶
道畫中回¶
　　　　泊虎山橋¶
南人相見詫杭州自料西湖讓一籌天爲漁家開下崦晩宜書¶
舫駐中流新詩巳判縱横寫佳境從教次第游孺子歌聲何處¶
<pb:KR4e0131_SBCK_005-10a>¶
起落霞孤鶩水悠悠¶
　　　　飲七寶泉¶
誰將七寳地貯此一泓秋片月從空堕淸冰出壑流冷涵山骨¶
瘦細&KR0843;竹根幽半勺能消暑名宜水記收¶
　　　　入玄墓寺¶
高登鄧尉山遥入玄墓寺老僧具衣履出門迓予至落落長松¶
間一徑獨深䆳鞺鞳鍾磬聲鳥雀少驚異仰面睇山腰殿宇危¶
&KR0002;墜長廊掃清風脩竹自爲篲結夏四五人趺坐更無事𣗳宻¶
山果懸草深井泉秘盤旋登小樓洞庭正相値洋洋太湖波兀¶
兀林屋翠始知衆山中此寺眞畫笥聞昔萬峰老卓錫據茲地¶
道行旣孤絕遺言有高𦤺化去動吳人金帛爭布施歲乆骨當¶
朽遺容未全敝禪堂晝寂寥雲水乏供饋惟餘佳山水不改太¶
<pb:KR4e0131_SBCK_005-10b>¶
古意磨厓紀勝游吾當一題字¶
　　　　甜奉慈菴(菴中有白山茶)¶
野寺堪逃暑登登去扣關林深長礙𣗳路轉又逢山石鉢分中¶
飯雲房借半間玉茶花落盡坐撫不知還¶
　　　　登光福鳳岡¶
昔年曾學登山法縱歩不憂山石滑舎輿徑上鳳岡頭趂此涼¶
風當晚發逺山朝臣抱牙笏近山美人盤鬒髪我身如在巨海¶
中青浪低昻出復没山下人家成市㕓家家炊煙起曲突梅林¶
屋宇遥隱見一似野烏巢木末寺僧見山如等閒翻怪群山兢¶
排闥偶凭高閣發長笑笑我胡爲躡石鉢夕陽滿目波洋洋西¶
望平湖更空闊山靈爲我報水僊預設淸冷供酒渴吳人非不¶
好登山一宿山中便愁殺扁舟連夜泊湖口舟子長篙未須刺¶
<pb:KR4e0131_SBCK_005-11a>¶
&KR0180;游巳笑斯人騃狂游不學前人逹若邪雲門在於越何必青¶
鞵幷布韈¶
　　　　飲海雲院百丈泉¶
白雲翻海濤行人𣺌無蹤蘭&KR0002;囙以名秀倚青芙蓉兹山非百¶
丈泉名與山重問泉所發源寺僧偶相逢㳙㳙出亂石㶁㶁循¶
長松山中不鑿井飲足忘深冬始知白雲多護此蜿蜒龍品評¶
藉道園遺&KR0472;無塵容所恨生也晩操杖何由從歩來當長夏坐¶
挹清心胸紀事强追和豈圗碧紗籠謫僊詠瀑布莫訪香爐峰¶
　　　　觀海雲院連理山茶¶
奉慈山茶好標格花開如杯呈玉色海雲山茶更絶奇奇處不¶
論紅與白兩株竝植東軒前宻葉如屏&KR0210;几席枝柯一一相交¶
加爲是同根忍分拆初疑一人獨义手忽作兩人仍促𦞃少焉¶
<pb:KR4e0131_SBCK_005-11b>¶
掉臂纔跬歩又復控卷當肘腋碧玉磨沙成玦環靑絲綯索分¶
徽&KR0414;我來庭際稍摩挲引子春虵憂毒螫試量旁榦得三圍毎¶
掃落花凡一石風霜飽歷三百年未識何人手中植尋常繞𣗳¶
多詩客堦下莓苔留古跡河中曾辱昌&KR0058;文西蜀休誇孔朙栢¶
丗間大𣗳儘有之似此山茶何處得¶
