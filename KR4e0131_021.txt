# -*- mode: mandoku-view -*-
#+TITLE: 家藏集
#+DATE: 2015-09-23 10:28:14
#+PROPERTY: JUAN 21


二十一¶
　　　　　　　　　　　　　明　吳寛　撰
　　詩四十九首¶
　　　西齋前作歩廊三楹奕姪種紫竹數竿于前因
　　　名紫筠亭¶
詩人自昔詠長亭匠氏何勞檢木經白板也須存古制
紫筠聊¶復製新銘苔痕漸上階還甃月色無邉户不扄
<pb:KR4e0131_WYG_021-1b>
携向江湖風若¶利吳歌唱動便揚舲¶
　　　補送艾郎中使朝鮮次韻二首¶
天髙廣樂奏清都日近金門動玉樞當代使規應在槖
古人王¶㑹已成圖誦詩專對須郎署秉禮相傳自海隅
東去莫論窮八¶站喜無烽火照長途¶
前星光動詔頒時賜服煌煌稱漢儀乆愛姚崇裁滯事
又¶看陸賈製新詞歸循山海旄垂節歩上星辰履飾綦
鴨緑江頭<md:KR4e0131_SBCK_021-1b>¶誰擊鼓曉来相送有馮夷
<pb:KR4e0131_WYG_021-2a>
　　　題崑山朱氏所復王朋梅小畫¶
存復齋中此一毫楚弓亡去更誰櫜摩挲故物仍三歎
不為朋¶梅意匠髙¶
　　　題許道寜秋山暮靄圖¶
逺山近山翠浪傾愛此萬疊秋初晴已多浮雲巖下宿
只有暮¶靄空中生草樹紛紛縱復横風回落葉塡磵坑
哀猿啼處日將¶暝谷口不見樵夫行重洲複渚望不極
漁舟獨出沙鷗驚三山¶二水昔人句彷彿當時登石城
<pb:KR4e0131_WYG_021-2b>
何如攢蹙尋丈裏一目千里當¶前呈畫家意匠勞經營
墨氣濃淡皆有情平生見此真有幾不¶負長安許道寜
殘山豈合推馬逺寒林亦宜矜李成世間神品¶吾所遇
沈老舊藏髙克明二圖作配實相稱品格豈待宣和評<md:KR4e0131_SBCK_021-2a>¶嗚呼人言名畵真是名一笑頓覺千金輕¶
　　　過先塋登南横山絶頂時表弟吳子髙姪奎奕
　　　兒子奭¶奐侍行¶
南山翠色與雲齊萬級登登石作梯水入太湖縈白練
<pb:KR4e0131_WYG_021-3a>
樹依重¶嶺簇青藜雊鳴麥壠聞田雉角觧松林遇野麑
日暮載瞻塋域¶近恩光新沐首頻低¶
　　　文宗儒蓄匏研借觀數日宗儒以其制與拙號
　　　合遂以¶贈予研額刻元豐二年及晉齋學士四
　　　字印文曰李泂¶
身垂苦葉入秋肥紫玉分明滿一圍遺物未亡殘墨少
舊銘猶¶在昔人非固辭莫怪還終受乆假安知遂不歸
應念老夫同氣¶味百年文苑幸相依
<pb:KR4e0131_WYG_021-3b>
　　　聞啓南有匏研更古次前韻<md:KR4e0131_SBCK_021-2b>¶平生端為飲泉肥几格惟憂筆陣圍(闕/)見銘文眞偶合
向來形¶製却全非空囊得爾復何望文苑微斯誰與歸
莫道我心猶可¶轉石田有石樣還依¶
　　　題啓南寫緋桃圖巻首題石翁樂事四字桃作
　　　六出有¶議其誤者予因解之¶
石翁樂事嗟何事終日春風繞筆吹寄語看花人仔細
緋桃千¶葉半開時
<pb:KR4e0131_WYG_021-4a>
　　　題元人任本立墨竹追次虞邵菴韻¶
籊籊猗猗竦而立豈讀衛風名始識倐將長身記水墨
放曠似¶嫌依六逸臨風首肯對以臆謂我此言人莫敵
歲寒雅操從少¶習玊版禪機尤秘宻毛髪蕭蕭垂紺碧
湘江新沐如膏濕鷓鴣¶日暮啼且集任公東海登釣石
髙竿未斫礙雲日運思正慰王<md:KR4e0131_SBCK_021-3a>¶猷憶深林溟溟煙雨滴
風動仍聽無孔笛湖州已逺休物色薊¶丘無復齋名息
百年筆法尚能傳篋中喜為鄒陽得
<pb:KR4e0131_WYG_021-4b>
　　　西溪舟行二首¶
溪上扁舟隔月來農家風景稻齊栽石湖正接鮎魚口
芳草又¶生麋鹿臺越國深謀當日得吳宫遺曲後人哀
每當懷古傷幽¶抱日落靈巖首更回¶
清曉農家始荷蓑一篙初試水痕多亂山遮斷疑無路
長岸回¶旋自有河休縛草龍依古法徒聞秧馬作長歌
船窗欹枕初成¶夢却報荷花蕩已過¶
　　　乆旱得雨(五月/九日)
<pb:KR4e0131_WYG_021-5a>
夜深涼思入衾裯一雨俄為五月秋庭下盡將瓿甊覆
岸頭初¶見桔橰收謾添城市兒童喜深慰山鄉父老憂
擬效石湖編雜<md:KR4e0131_SBCK_021-3b>¶興閒居豈獨為身謀¶
　　　五月十三俗云竹醉日種竹叢桂堂前時舊竹
　　　俱亡醫¶俗亭亦撤去擬别搆數椽名之曰復竹¶
東園不見緑紛紛二十餘年别此君健僕荷鋤乘醉日
老夫擕¶枕欲眠雲逺支散處憐無恙舊記猶存愧不文
擬向牆隂結低¶屋楣間題字是云云
<pb:KR4e0131_WYG_021-5b>
　　　晚晴¶
浮雲自解散空中無所依草樹總欣恱沃若生光輝螻
蛄似相¶語鵓鳩忽低飛虛庭亦何有新緑生苔衣倦来
聊自釋柔翰初¶停揮細詠栁州句千載人已非慨慕至
終夕世豈惟陶韋¶
　　　夜坐¶
伐鼛一何促擊柝一何遲夜景坐来寂流螢自參差片
月不常<md:KR4e0131_SBCK_021-4a>¶照浮雲相蔽虧葛襟滿涼氣伏暑無炎曦坐来
<pb:KR4e0131_WYG_021-6a>
欲歛席微雨猶¶絲絲良夜豈不愛耿耿如有思出處有
道在行止非人為惟應¶乞身後終年守茅茨¶
　　　西山雜興七首(效范文/穆公)¶
岸頭偶遇種𤓰翁為説𤓰田可免窮𤓰到熟時錢易得
只愁螢¶火作蝗蟲¶
横山西麓見山農為説山田最害儂一畞猶輸糧七斗
何曾囤¶裏蓄冬舂¶
小户無田糧最慳從來户内只荒山一升舊額加三四
<pb:KR4e0131_WYG_021-6b>
割盡茅¶柴難補還¶
老農頭白種山田不識山中有蕨拳苗可作葅根作粉
何為忍¶餓度荒年<md:KR4e0131_SBCK_021-4b>¶手持長鍤背携筐日出深山斸藥忙不為延年資服食
賣錢買¶米納官糧¶
海上風来偃緑楊城中人喜夜乘涼不知農父芸苖處
只愛田¶間水似湯¶
雨勢如傾水滿塘旱田能救是髙鄉明朝還用晴乾好
<pb:KR4e0131_WYG_021-7a>
恐使低¶鄉告水荒¶
　　　叢桂堂前看月有感(七月十/四夜)¶
廣庭新甃石纍纍偏與秋来看月宜涼氣故延今夜坐
清光不¶負古人詞小山叢桂含香待流水清蘋逐歩移
來歲未知誰在¶此西家長笛莫敎吹¶
　　　後夜無月¶
月向圓時正好看浮雲入暮故漫漫隂晴明日真難料
用舍平<md:KR4e0131_SBCK_021-5a>¶生只自安天上無人凌倒景海東何處溢清寒
<pb:KR4e0131_WYG_021-7b>
虛簷不礙長松¶樹獨坐胡牀到夜䦨¶
　　　為盛舜臣題山水長巻¶
城西蕩雙槳遥背伍胥門人家枕河住漸喜歴鄉村豁
然見平¶田農夫荷鉏去好風低嫩苗微雨灑髙樹葦間
多放艇栁下或¶扳罾錦布芰荷蕩沙明鷗鷺汀魚梁接
牛宫沽酒新郭市迤邐¶到横塘虹橋垂四趾亂山似遮
路旋轉自長溪水入太湖北雲¶生光福西扣舷唱吳歌
有客中流過千載懷古心悠然欲相和¶香徑既云沒琴
<pb:KR4e0131_WYG_021-8a>
臺亦成空山頭明月上仍照館娃宫登髙信徒¶勞望逺
發深喟閒展圖畫看舊游一何類¶
　　　次韻石田戲朱野航短視¶
石翁目如炬下見淵魚沉么麽蠅頭字夜讀成書淫作
詩調朱<md:KR4e0131_SBCK_021-5b>¶子譬如火爍金又如白日中光燭孤雲隂其詩
信善謔當於古¶人尋嗟彼盲者病遇人惟聽音其病最
所苦畫地不及瘖雖然¶苦若此樂師能鼓琴朱子却差
勝瞳子職自任使見素服者何¶曽謂青衿惟恐醉生花
<pb:KR4e0131_WYG_021-8b>
酒至戒滿斟矻矻手所抄書巻徧詞林¶平生臨池興墨
氣識淺深時復瞑焉坐雅思發孤吟要知視短¶者反視
惟求心¶
　　　叢桂堂前五詠¶
　　　　梅¶
冰雪難為石多縁蟲所傷園丁莫醫治試檢郭駝方敗
葉頻飄¶砌彎柯强出牆誰嫌花寂歴還解吐寒香¶
　　　　栢
<pb:KR4e0131_WYG_021-9a>
細數先人植依稀六十年狂風莫能㧞撑壁尚危然日
午影猶<md:KR4e0131_SBCK_021-6a>¶側霜多皮更堅平生藉依倚巨石幸相連¶
　　　　㯶¶
櫟社異兹種如何身類之奇形豈天賦割剥諒非時磥
磈還同¶癭扶疎不是痿猶能為拂子敢負少陵詩¶
　　　　藤¶
牆傾何須附尺地幸相容但惜渠何罪髠為城旦舂纒
根維石¶固食葉有蟲攻卬首疑飛躍乘雲欲化龍
<pb:KR4e0131_WYG_021-9b>
　　　　竹¶
委巷名脩竹胡為不稱名空庭秋月落短影愧詩評嫋
娜因風¶舞蹣跚着地行仰看松百尺能結歲寒盟¶
　　　謝石田送匏硯復次前韻¶
園官驚見瓠壷肥肯信良工自範圍物在要論真與假
譜亡空<md:KR4e0131_SBCK_021-6b>¶較是耶非出門合轍何從合逃墨歸儒始是歸
不是癡翁多玩¶好平生有號更誰依¶
　　　中秋後二夜獨坐
<pb:KR4e0131_WYG_021-10a>
不須把酒問青天秋色平分恨稍偏已覺初昬星漸宻
難敎既¶望月長圎詩中蟋蟀依牀下江上芙蓉到檻前
更有桂花香可¶挹垂堂獨坐未成眠¶
　　　題湯溪胡氏藏朱澤民山水大幅¶
晴雲亂落長澗疊嶂秀依宻林水樂鏗然自作茅堂可
徹鳴琴¶
　　　顧天錫參政以公事畢過吳中省墓復還南陽
　　　送别
<pb:KR4e0131_WYG_021-10b>
北来一月逐賔鴻秋水方舟有便風獨戀松楸忘道逺
徧觀禾¶黍樂年豐身强肯惜驅馳力地重當論保障功
山藪逋民知在¶念相逢吳下恨匆匆<md:KR4e0131_SBCK_021-7a>¶　　　題王浚之茗醉廬¶
昔聞爾祖王無功曾向醉鄉終日醉醉鄉茫茫不可尋
後世惟¶傳醉鄉記君今復作醉鄉游醉處雖同游處異
此間亦自有無¶何依舊幕天而席地聊將七椀解宿酲
飲中别得真三昧茅廬¶睡起紅日髙書信先回孟諌議
<pb:KR4e0131_WYG_021-11a>
陸羽盧仝接蹟來仍請又新論¶水味不從衛武歌抑詩
初筵客散多威儀無功先生安得知醉¶鄉從来分兩岐¶
　　　歎雨中桂樹¶
幽香發叢桂秋半以為期今年節序早怪爾獨開遲開
遲不湏¶較終然亦遲萎及此正開際金粟仍纍纍倚樹
日頻嗅折枝戒¶童兒夜來風雨作毎旦無晴曦繁花總
狼藉衆葉共紛披此猶¶坎坷人發達值年衰一朝不自
意憂患復干之植物尚如此人<md:KR4e0131_SBCK_021-7b>¶生安足悲
<pb:KR4e0131_WYG_021-11b>
　　　重陽前連雨續潘邠老詩四首¶
滿城風雨近重陽景物蕭然嬾下堂門外催租敎且去
籬邉送¶酒喚誰嘗人期稔嵗禾俱偃俗愛佳名菊未黄
無限悲秋莫能¶記强將詩句續潘郎¶
滿城風雨近重陽桂樹叢深閟小堂掃地焚香聊復爾
升階拜¶石亦何嘗壁間着色新苔緑庭下無聲敗葉黄
莫把茱萸還徧¶揷老年衰鬢似馮郎¶
滿城風雨近重陽録事年来築草堂宴坐謾將茶餅閲
<pb:KR4e0131_WYG_021-12a>
清齋惟¶許菜羮嘗浮空到處雲頭黒射地何時日脚黄
溪上得魚驚水¶長扁舟蓑笠見漁郎¶
滿城風雨近重陽秋水浮渠緑繞堂書為貪看偏易忘
藥縁常<md:KR4e0131_SBCK_021-8a>¶飲不須嘗樓髙正愛遥岑碧牆短先驚古樹黄
坐念昔人真自¶愧楊雄三世尚為郎¶
　　　雨止後復續邠老句二首¶
滿城風雨近重陽何處歡聲忽閧堂酒擊宿醅猶强飲
飯炊新¶米定爭嘗歩臨積水驚垂白坐傍明窗寫硬黄
<pb:KR4e0131_WYG_021-12b>
老倦不能親句¶讀敎兒安得作賢郎¶
滿城風雨近重陽倐見斜曛晚入堂病有客来難答拜
食無君¶賜孰先嘗籠收鴨脚纍纍白盤飣駝蹄濈濈黄
一任西鄰還撲¶棗杜詩不用贈吴郎¶
　　　趙松雪秋江待渡臨本¶
蘋末風生江水響野航載客時來往白雲故映丹楓明
秋色滿¶前誰獨賞江頭待渡心不忙日落髙人猶偃仰
負薪只恐到家<md:KR4e0131_SBCK_021-8b>¶遲隔岸樵夫豈吾黨妙句窮搜入杳冥
<pb:KR4e0131_WYG_021-13a>
詩成似作推敲狀此圖¶舊出松雪翁百年模寫將無同
紛紛眞贗何足論堂上依然攢¶數峰¶
　　　南唐王齊翰剔耳圖(後有東坡䟦語載/王晉卿耳聾事)¶
綵毫細染王良史玉手親收黄保儀剔耳不妨閒釋巻
撚髭全¶勝苦㝷詩危言自足驚都尉善戲何須及帝姬
寫入志林傳後¶代眉山此段事尤奇¶
　　　文宗儒以重九獨飲用東坡古來四事巧相違
　　　之句續¶成一詩見示偶夜過宗儒北莊乘月而
<pb:KR4e0131_WYG_021-13b>
　　　歸因次韻以復¶
古來四事巧相違近擬田家置短扉學圃敢誇今日是
開尊未¶覺老年非岸頭軋軋挑禾去樹裏熒熒乞火歸
明月滿窗仍列¶岫主人堪比謝𤣥暉<md:KR4e0131_SBCK_021-9a>¶　　　為史太守題畫¶
青山岧嶤環洛下洛人盡是看山者史侯早作甲科人
只踏京¶塵跨驄馬昨分符竹到蘇州夙夜常懐民社憂
吳山西望亦不¶俗日坐黄堂無暇游是誰寫入丈縑裏
<pb:KR4e0131_WYG_021-14a>
白雲移來露其趾喬林¶深處着茅廬黄髪髙人多壽祉
惟昔鄉人白樂天當時游賞亦¶稱賢請侯暫輟一日事
却按畫圖還泛船¶
　
　
　
　
　
<pb:KR4e0131_WYG_021-14b>
　
　
　
　
　
　
　¶
　<md:KR4e0131_SBCK_021-9b>¶家藏集巻二十一¶
<md:KR4e0131_SBCK_022-1a>¶
<pb:KR4e0131_WYG_022-1a>
欽定四庫全書
　家藏集巻
